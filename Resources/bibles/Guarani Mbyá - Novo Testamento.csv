Book,Chapter,Verse,Scripture
40,1,1,"ayvu porã ombopara vaꞌekueKovaꞌe kuaxia re ma oĩ Jesus Cristo ramoĩ ypy kuery rery. Jesus ma Davi ramymino oiko, haꞌe Davi ma Abraão ramymino rakaꞌe."
40,1,2,"Abraão raꞌy ma Isaque, Isaque raꞌy ma Jacó, Jacó raꞌy ma Judá haꞌe tyvy kuery."
40,1,3,"Judá Tamar re taꞌya ma Perez haꞌe Zerá. Perez raꞌy ma Esrom, Esrom raꞌy ma Arão,"
40,1,4,"Arão raꞌy ma Aminadabe, Aminadabe raꞌy ma Naassom, Naassom raꞌy ma Salmom,"
40,1,5,"Salmom raꞌy Raabe guigua ma Boaz. Boaz raꞌy guigua ma Obede, haꞌe Obede raꞌy ma Jessé."
40,1,6,"Jessé raꞌy ma huvixave Davi, haꞌe huvixa Davi raꞌy ma Salomão, Urias raꞌyxykue piꞌa vaꞌe."
40,1,7,"Salomão raꞌy ma Roboão, Roboão raꞌy ma Abias, Abias raꞌy ma Asa,"
40,1,8,"Asa raꞌy ma Josafá, Josafá raꞌy ma Jorão, Jorão raꞌy ma Uzias,"
40,1,9,"Uzias raꞌy ma Jotão, Jotão raꞌy ma Acaz, Acaz raꞌy ma Ezequias,"
40,1,10,"Ezequias raꞌy ma Manassés, Manassés raꞌy ma Amom, Amom raꞌy ma Josias,"
40,1,11,"Josias raꞌy ma Jeconias haꞌe tyvy kuery, Babilônia katy ogueraapaa jave py oiko vaꞌekue."
40,1,12,"Haꞌe gui Babilônia katy escravo-rã ogueraapaa ma rire oiko Jeconias raꞌy Salatiel, Salatiel raꞌy ma Zorobabel,"
40,1,13,"Zorobabel raꞌy ma Abiúde, Abiúde raꞌy ma Eliaquim, Eliaquim raꞌy ma Azor,"
40,1,14,"Azor raꞌy ma Sadoque, Sadoque raꞌy ma Aquim, Aquim raꞌy ma Eliúde,"
40,1,15,"Eliúde raꞌy ma Eleazar, Eleazar raꞌy ma Matã, Matã raꞌy ma Jacó."
40,1,16,"Haꞌe gui Jacó raꞌy ma Maria me José. Maria piꞌa ma Jesus, Cristo ꞌepy vaꞌe."
40,1,17,Haꞌe rami vy Abraão oiko guive Davi oiko peve ma catorze-kue hamymino ikuai. Haꞌe Davi oiko guive Babilônia katy escravo-rã ogueraapaa peve catorze-kue ju ikuai. Haꞌe gui Babilônia katy ogueraapaa guive Cristo oiko peve ma catorze-kue ju ikuai.
40,1,18,"Haꞌe gui Jesus ituiꞌiague ma po rami: José re ixyrã Maria omenda vaꞌerã oikovy jave, joupe ojekuaa uka eꞌỹ mbove oguerekoꞌi kyrĩ vaꞌe Nheꞌẽ Kyꞌa Eꞌỹ gui."
40,1,19,Haꞌe rã imerã José heko porã vaꞌe vy ndoikuaa ukaxei. Haꞌe rami vy onhembopyꞌa oeja aguã avave rei oikuaa eꞌỹ re.
40,1,20,"Haꞌe nunga re onhembopyꞌa oikovy. Haꞌe gui oexa raꞌu rã ixupe ojexa uka peteĩ anjo Senhor-a guigua. Haꞌe vy aipoeꞌi:— Davi ramymino José, ekyje eme Maria reraa aguã nderaꞌyxyrã, mbaꞌeta kyrĩ vaꞌe oguerekoꞌi vaꞌe ma Nheꞌẽ Kyꞌa Eꞌỹ guigua."
40,1,21,"Haꞌe ramo oikuavã ꞌrã peteĩ avaꞌi. Remboery ꞌrã Jesus, mbaꞌeta ojeupegua kuery ogueraa jepe ꞌrã heko vaia gui."
40,1,22,"Haꞌe nunga haꞌe javi ma ojeupity aguã profeta pe Senhor aipoeꞌi ukaague: “Peteĩ kunhataĩ eteꞌi oiko vaꞌe oguerekoꞌi ꞌrã kyrĩ vaꞌe, oikuavã ꞌrã avaꞌi. Haꞌe vaꞌe pe ma ‘Emanuel’ ꞌea ꞌrã.” Haꞌe vaꞌe tery ma “Nhanderuete nhandereve oiko” ꞌea."
40,1,24,Haꞌe rami rã José okeague gui ovy vy oiko Senhor-a guigua anjo aipoeꞌiague rami. Haꞌe vy ogueraa guaꞌyxyrã.
40,1,25,"Haꞌe rami avi oguereko rive ranhe, avaꞌi oikuavã eꞌỹa ja. Haꞌe vaꞌe ma omboery Jesus."
40,2,1,"Imbaꞌekuaa vaꞌe kuery oipouagueHuvixave Herodes oĩ jave, Judéia regua Belém tekoa py Jesus ituiꞌi rire ou amongue imbaꞌekuaa vaꞌe kuery. Kuaray oua katy gui ou Jerusalém tetã py."
40,2,2,Haꞌe kuery oporandu jogueruvy:— Mamo tu itui judeu kuery ruvixaverã oiko ramoꞌi vaꞌekue? Mbaꞌeta kuaray oua katy roexa karamboae ikuaa ukaa jaxy-tata. Haꞌe rami vy apy roju romboete aguã — heꞌi.
40,2,3,"Haꞌe nunga omombeꞌua rã huvixa Herodes oendu vy onhemondyi, Jerusalém py ikuai vaꞌe haꞌe javive reve."
40,2,4,Haꞌe rami vy oenoĩmba judeu kuery regua sacerdote yvatekueve vaꞌe haꞌe kuaxia re nhomboꞌe vaꞌety kuery. Haꞌe vaꞌe kuery pe oporandu mamo pa Cristo ituiꞌi ꞌrãa re.
40,2,5,"Haꞌe kuery ombovai:— Judéia regua Belém tekoa py ꞌrã ituiꞌi, mbaꞌeta po rami oĩ profeta ombopara vaꞌekue:"
40,2,6,"“Ndee Judá yvy regua Belém tekoa, Judá regua tetã tuvixakueve ikuai vaꞌe gui mbaꞌeve py naneꞌyvyĩvei, mbaꞌeta ndea gui ae ꞌrã oiko Joguerekoarã, xevygua Israel kuery re opena vaꞌerã”, heꞌi vaꞌekue."
40,2,7,Haꞌe nunga Herodes oendu vy imbaꞌekuaa vaꞌe kuery ju oenoĩ uka haꞌe aeꞌia py. Haꞌe kuery pe oporandu vy oikuaa pota rakaꞌe ete pa jaxy-tata ojekuaa ague re.
40,2,8,"Haꞌe gui Belém katy omondouka vy aipoeꞌi haꞌe kuery pe:— Tapeo, peikuaa pota porã avaꞌi reko re. Pejou vy ke pemombeꞌu uka xevy, xee voi aa aguã amboete vy — heꞌi."
40,2,9,"Haꞌe ramo huvixa ayvu haꞌe kuery oendupa vy ojeꞌoi. Haꞌe gui jaxy-tata kuaray oua katy ikuai teri reve oexa vaꞌekue ma haꞌe kuery renonde ju oaxa ovy, avaꞌi ituia áry ovaẽ peve. Haꞌe py ma opyta. Haꞌe kuery jaxy-tata oexa vy ovyꞌa ete."
40,2,11,"Oo py oike vy oexa avaꞌi, ixy Maria reve. Haꞌe rami vy guenapyꞌã re oĩ vy omboete okuapy, haꞌe mbaꞌemo porã oguenoẽ vy ixupe omeꞌẽ ogueru vaꞌekue: ouro, heakuã porã vaꞌe haꞌe mirra."
40,2,12,Haꞌe gui oexa raꞌu rã Nhanderuete oikuaa uka huvixa Herodes-a rupi veꞌỹ ojevy aguã. Haꞌe ramo tape mboae rupi ojevy oyvy katy.
40,2,13,"Egito yvy katy oguerojava heravyagueHaꞌe kuery ojeꞌoipa rire José oexa raꞌu jevy rã ixupe ojexa uka peteĩ anjo Senhor-a guigua. Haꞌe vy aipoeꞌi ixupe:— Epuꞌã ke, eraa avaꞌi haꞌe ixy. Pejava Egito yvy katy. Haꞌe py ma peiko xeayvu jevy eꞌỹa ja, mbaꞌeta Herodes oeka ta avaꞌi ojukaxe vy — heꞌi."
40,2,14,Haꞌe ramo opuꞌã pyavyve. Avaꞌi haꞌe ixy ogueraa vy Egito katy ojeꞌoi.
40,2,15,"Haꞌe py opyta Herodes omano eꞌỹa ja, profeta pe Senhor aipoeꞌi ukaague ojeupity aguã: “Egito gui aenoĩ Xeraꞌy”, heꞌiague."
40,2,21,Haꞌe ramo opuꞌã. Avaꞌi haꞌe ixy ogueraa vy ojevy ju Israel yvy re.
40,2,22,"Haꞌe gui Judéia pygua huvixa Herodes rekovia taꞌykue Arquelau ju oĩa oendu vy okyje haꞌe katy ju oo aguã. Haꞌe gui oexa raꞌu rã Nhanderuete oikuaa uka jevyague rami oiko vy Galiléia yvy katy ojepeꞌa ovy,"
40,2,23,"peteĩ tetã Nazaré hery vaꞌe py ikuai aguã. Haꞌe rami oiko ojeupity aguã profeta kuery pe aipoeꞌi ukaague: “Ixupe ‘Nazaré pygua’ ꞌea ꞌrã”, heꞌiague."
40,3,1,; Haꞌe vaꞌe jave py ojekuaa Batista. Haꞌe vaꞌe ma Judéia katyꞌi tekoa eꞌỹa rupi omombeꞌu oikovy ayvu. Haꞌe vy aipoeꞌi:
40,3,2,"— Pejeko rerova ke, mbaꞌeta namombyryvei ma yva pygua poꞌakaa ojekuaa aguã — heꞌi."
40,3,3,"Haꞌe vaꞌe rekorã ma profeta pe omombeꞌu ukaa vaꞌekue: “Tekoa eꞌỹa rupi onhendu ꞌrã ‘Pereko katu Senhor raperã, pemboꞌyvi ou aguã’, heꞌi oikovy vaꞌe.”"
40,3,4,"ao ma camelo rague guigua, haꞌe rã ikuꞌaxã ma ipire guigua. Hoꞌu vaꞌe ma tuku haꞌe ei kaꞌaguy regua."
40,3,5,"Haꞌe ramo haꞌe oĩa py ojeꞌoi Jerusalém tetã pygua kuery, Judéia haꞌe Jordão yakã yvýry ikuai vaꞌe kuery haꞌe javi reve."
40,3,6,"Ixupe onhemongarai ukapa Jordão yakã py, ojejavyague omombeꞌupa vy."
40,3,7,"Nhomongaraia py heta avi ou fariseu haꞌe saduceu kuery. Haꞌe rã oexa vy aipoeꞌi haꞌe kuery pe:— Peẽ mboi ramigua, mavaꞌe tu aipoeꞌi poxya ou vaꞌerã gui peo jepe ꞌrãa rami?Haꞌe kuery pe “Mboi ramigua” heꞌi mbaꞌeta mboi yma guare rami haꞌe kuery voi nhombotavya rupi ikuai, ndojeko rerovaxei guive."
40,3,8,"Pendekuai haꞌvy yvyra hiꞌa porã vaꞌe rami, pejeko rerovaague pexa uka aguã."
40,3,9,Haꞌe jomeme pemboypy eme “Nhande ma Abraão ramymino jaiko” peje aguã. Mbaꞌeta xee aipoaꞌe pẽvy: Kovaꞌe ita ikuai vaꞌe gui voi Nhanderuete omoingo kuaa Abraão ramyminorã.
40,3,10,Haꞌe gui haxa py omboguai ta ma yvyra rapo re. Yvyra hiꞌa porã eꞌỹ vaꞌe haꞌe javi ojaya vy omombo ꞌrã tata py.
40,3,11,", ; ; — Xee ma pejeko rerova ramo yy py rive romongarai vaꞌe. Haꞌe rã xerakykue ou vaꞌe ma xegui yvateve vaꞌe. Haꞌe vaꞌe gui xeꞌyvyĩve ete vaꞌe vy neĩ ipy regua araa aguã voi ndaꞌevei. Haꞌe ma Nheꞌẽ Kyꞌa Eꞌỹ reve ꞌrã penemongarai, tata py guive."
40,3,12,"Mbaꞌeta opo py oguereko ma trigo mbovevea, haꞌe vy ombovevepa ꞌrã haꞌyĩ oĩ vaꞌe. Trigo raꞌyĩ ete omoĩ porã ꞌrã omoĩ porãaty py, haꞌe rã ipirekue ma oapy ꞌrã tata ogue eꞌỹ vaꞌe py."
40,3,13,"; , ; Haꞌe jave py Galiléia yvy gui Jesus oo Jordão yakã katy, pe onhemongarai uka aguã."
40,3,14,Haꞌe rami teĩ nomongaraixei ranhe vy aipoeꞌi:— Xee ma haꞌeve ndevy pe anhemongarai uka aguã. Ndee ri tyꞌy xea py reju?
40,3,15,"Haꞌe rã Jesus ombovai:— Tove haꞌe rami teĩ, mbaꞌeta haꞌe rami vy ꞌrãe teko porã haꞌe javi jajapo — heꞌi. Haꞌe ramo omongarai."
40,3,16,Jesus onhemongarai ma vy yy gui oẽ ju ramove yva ojepeꞌa jekuaa ramo oexa Nhanderuetea guigua Nheꞌẽ oguejy ouvy rã peteĩ apykaxuꞌi rami. Haꞌe vaꞌe ou vy hexe oĩ. Haꞌe gui onhendu peteĩ ayvu yva gui:— Pevaꞌe ma Xeraꞌy ayvu ete haꞌe arovyꞌa vaꞌe — heꞌi vaꞌe.
40,4,1,
40,4,4,Haꞌe ramo Jesus ombovai:
40,4,5,"Haꞌe gui anha ogueraa tetã ikyꞌa eꞌỹ vaꞌe py, templo apyte áry omoĩ."
40,4,6,Haꞌe vy aipoeꞌi:
40,4,7,Jesus ombovai:
40,4,8,"Haꞌe gui yvyty yvateve vaꞌe áry ju anha ogueraa vy ixupe oexa uka ko yvy re tetã ikuai vaꞌe, mbaꞌemo porã oĩ vaꞌe haꞌe javi guive."
40,4,9,"Haꞌe vy aipoeꞌi ixupe:— Pevaꞌe nunga haꞌe javi ameꞌẽmba ꞌrã ndevy, xapyꞌa rei nerenapyꞌã re reĩ reve xemboete ramo."
40,4,10,Haꞌe ramo Jesus aipoeꞌi ixupe:
40,4,11,"Haꞌe rami rã anha oeja ovy, haꞌe rã anjo kuery ju ou vy opena hexe."
40,4,12,", ; , nhuã py ombotya ague omombeꞌua rã Jesus oendu vy ojepeꞌa ovy Galiléia katy."
40,4,13,"Nazaré tetã oeja vy Cafarnaum py ju oo oiko aguã, yeꞌẽ yvýry, Zebulom haꞌe Naftali yvy katyꞌi,"
40,4,14,"profeta pe aipoeꞌi ukaague ojeupity aguã: “Zebulom haꞌe Naftali yvy, yeꞌẽ katy tape oo vaꞌe yvýry, Jordão yakã rovaigua re, judeu eꞌỹ vaꞌe kuery ikuaia Galiléia rupi, haꞌe pygua kuery ma pytũ rupi ikuai vaꞌekue ri oexa hendy tuvixa vaꞌe. Haꞌe rã hendy vaꞌe omoexakã manoa guy pytũ reia rupi ikuai vaꞌekue” heꞌi ukaague rami."
40,4,17,"Haꞌe vaꞌe guive Jesus omboypy ayvu omombeꞌu aguã. Haꞌe vy aipoeꞌi:— Pejeko rerova ke, mbaꞌeta namombyryvei ma yva pygua poꞌakaa ojekuaa aguã."
40,4,18,"; Galiléia regua yupa yvýry oikoa rupi oexa mokoĩ joegua: Simão Pedro hery vaꞌe haꞌe André. Yy py pira mboꞌaa omombo okuapy rã oexa, pira mboꞌaa rupi ikuai ramo."
40,4,19,Haꞌe rami vy aipoeꞌi haꞌe kuery pe:— Peju ke xerakykue. Xee ma avakue jouarã ju ꞌrã romoingo — heꞌi.
40,4,20,Haꞌe ramo haꞌe kuery ma pira mboꞌaa oejapa vyvoi vy ojeꞌoi hupive.
40,4,21,Oovea py mokoĩ joegua ju oexa: Zebedeu raꞌy kuery haꞌe tyvy João. Haꞌe vaꞌe kuery ma nguu reve kanoã py pira mboꞌaa omoatyrõ okuapy rã oexa. Haꞌe vy oenoĩ.
40,4,22,Haꞌe ramove haꞌe kuery kanoã haꞌe nguu oeja vy ojeꞌoi hakykue.
40,4,23,Galiléia yvy haꞌe javi rupi Jesus oiko. Onhemboꞌeaty ikuai vaꞌe rupi nhomboꞌe vy omombeꞌu ayvu porã Nhanderuete poꞌakaa regua. Heta vaꞌe kuery omonguera guive opa marãgua gui imbaꞌeaxy vaꞌe.
40,4,24,"Haꞌe ramo mbaꞌemo ojapo oikovya omombeꞌua rã oendu pavẽ Síria yvy haꞌe javi rupi. Haꞌe ramo oĩa py oguerua imbaꞌeaxy vaꞌe opa marãgua mbaꞌeaxy oendu vaꞌe gui omonguera aguã: anha onhemondea vaꞌe, heꞌoꞌã vaꞌe haꞌe oguata eꞌỹ vaꞌe guive. Haꞌe ramo omonguerapa."
40,4,25,"Haꞌe rire heta ju Galiléia gui ou, haꞌe Decápolis, Jerusalém, Judéia haꞌe Jordão rovaigua gui. Ou vy ojeꞌoi hakykue."
40,5,1,"Heta vaꞌe kuery ou rã Jesus oexa vy oẽ yvyꞌã re, haꞌe oguapy. Haꞌe ramo hemimboꞌe kuery ma ijyvyꞌiry ou."
40,5,2,Haꞌe ramo omboꞌe vy aipoeꞌi:
40,5,3,"— Ovyꞌa ete ꞌrã onheꞌẽ py iporiaukueꞌi vaꞌe, mbaꞌeta haꞌe kuery peguarã yva pygua poꞌakaa oĩ."
40,5,4,"— Ovyꞌa ete ꞌrã ojaeꞌo vaꞌe, mbaꞌeta ombovyꞌaa ju ꞌrã."
40,5,5,"— Ovyꞌa ete ꞌrã ivai rei eꞌỹ vaꞌe, mbaꞌeta haꞌe kuery peguarã yvy itui."
40,5,6,"— Ovyꞌa ete ꞌrã teko porã re okaruxe haꞌe ijyꞌuvei vaꞌe, mbaꞌeta ojoupa ꞌrã."
40,5,7,"— Ovyꞌa ete ꞌrã nhomboaxy vaꞌe, mbaꞌeta haꞌe kuery voi omboaxya ꞌrã."
40,5,8,"— Ovyꞌa ete ꞌrã ipyꞌa kyꞌa eꞌỹ vaꞌe, mbaꞌeta haꞌe kuery oexa ꞌrã Nhanderuete."
40,5,9,"— Ovyꞌa ete ꞌrã peteĩ rami nhomoingo vaꞌe, mbaꞌeta haꞌe kuery pe “Nhanderuete raꞌy kuery” ꞌea ꞌrã."
40,5,10,"— Ovyꞌa ete ꞌrã heko porã ramo rive oguereko axy reia vaꞌe, mbaꞌeta haꞌe kuery peguarã yva pygua poꞌakaa oĩ."
40,5,11,"— Pevyꞌa ete ꞌrã xekáuxa pendere ijayvu rei haꞌe penderereko axya rei ramo, haꞌe ijapu vy opa marã pendere ijayvu vai rã guive."
40,5,12,"Pevyꞌa haꞌe peporai, mbaꞌeta heta oĩ yva re pendevy guarã. Mbaꞌeta haꞌe rami ae oguereko axya rakaꞌe profeta kuery peiko eꞌỹ mbove ikuai vaꞌekue."
40,5,13,", ; , — Peẽ kuery ma juky rami peiko yvy regua moeꞌẽarã. Haꞌe rã xapyꞌa rei juky naeꞌẽvei ramo mbaꞌexa ꞌrã tu heꞌẽ ju? Ndovarevei ꞌrã mbaꞌeverã. Haꞌe ramo oka py rive ꞌrã nhamombo, avakue opyrõmba aguã py."
40,5,14,"Guemimboꞌe kuery hendy vaꞌe re ombojojaague— Peẽ kuery ma hendy vaꞌe peiko yvy regua moexakãarã. Yvyty áry tetã ojapo pyre ma ndojekuaa eꞌỹi ꞌrã. Tataendy voi avave rei omoendy vy nomoĩai ꞌrã ajaka guýry. Oĩaty py ae ꞌrã omoĩa, opy ikuai vaꞌe haꞌe javi omoexakã aguã. Haꞌe rami ae hendy vaꞌe pereko vaꞌe voi taexakã avakue renonde, pendereko porãa haꞌe kuery oexa vy oguerovyꞌa avi aguã Penderu yva pygua."
40,5,17,"Lei ojeupitypa aguã Jesus oua re ijayvuague— Pexaꞌã eme lei haꞌe profeta kuery ombopara vaꞌekue ambovaipa aguã ajua re. Ambovaipa aguã eꞌỹ aju, ojeupity aguã."
40,5,18,"Mbaꞌeta anhetẽ aipoaꞌe pẽvy: Yva haꞌe yvy okanhy eꞌỹa ja neĩ peteĩ iparaꞌi, neĩ peteĩ ikarẽꞌi vaꞌe nokanhyi ꞌrã lei gui, haꞌe javi ojeupity eꞌỹa ja."
40,5,19,— Haꞌe gui ijayvua yvyĩꞌive vaꞌe teĩ haꞌe vaꞌe rami eꞌỹ ikuai haꞌe nhomboꞌe vaꞌe pe ma “Yvyĩveꞌi vaꞌe” ꞌea ꞌrã yva pygua poꞌakaa py. Haꞌe rã haꞌe rami ete ikuai haꞌe nhomboꞌe vaꞌe pe ma “Yvateve vaꞌe” ꞌea ꞌrã yva pygua poꞌakaa py.
40,5,20,Mbaꞌeta xee aipoaꞌe pẽvy: Kuaxia re nhomboꞌe vaꞌety haꞌe fariseu kuery reko gui peẽ kuery napendeko porãvei vy yva pygua poꞌakaa py ndapeikei ꞌrãe.
40,5,21,"— Pendu ma ymagua kuery pe aipoꞌea ague: “Pejojuka eme.” Haꞌe rã “Amongue jojuka ramo ombopagaa ꞌrã”, ꞌea ague."
40,5,23,"— Altar oĩa py mbaꞌemo remeꞌẽ vaꞌerã reru vy haꞌe py xapyꞌa rei nemaꞌenduꞌa ꞌrã nderyvy nderovai mbaꞌemo oguerekoa re. Haꞌe rami vy eja ranhe altar yvyꞌiry mbaꞌemo remeꞌẽ vaꞌerã, tereo haꞌe peteĩ rami ju pejogueroayvu nderyvy reve. Haꞌe gui mae ma ejevy ju emeꞌẽ remeꞌẽxe vaꞌekue."
40,5,25,"— Pejogueroayvu porã voi ꞌrã nderovaigua reve tape rupi peo reve, huvixa po py nderovaigua nemboaxa eꞌỹ aguã, haꞌe gui jopya pe ju huvixa nemboaxa eꞌỹ aguã, haꞌe nhuã py nemboꞌa eꞌỹ aguã."
40,5,26,Anhetẽ aipoaꞌe ndevy: Nereẽi ꞌrã haꞌe gui repagapa katuĩꞌi eꞌỹa ja.
40,5,27,Tavy reia re ijayvua— Pendu aipoꞌea ague: “Ndetavy rei eme.”
40,5,28,Haꞌe rã xee ma aipoaꞌe pẽvy: Kunhague re itavyxea rupi omaꞌẽ vaꞌe voi hexeve itavy ae ma opyꞌa py.
40,5,29,"Xapyꞌa rei nderexa reiporu kuaa regua ri ndereity ramo enoẽ, emombo ndejegui. Mbaꞌeta nderete haꞌe javi reve reiko axy aguã py nemomboa ꞌrãgue py haꞌeveve peteĩ nderete regua remokanhy."
40,5,30,"Xapyꞌa rei ndepo reiporu kuaa regua ri ndereity ramo ejaya, eipeꞌa ndejegui. Mbaꞌeta nderete haꞌe javi reve reiko axy aguã py reo ꞌrãgue py haꞌeveve peteĩ nderete regua remokanhy."
40,5,31,"Aipoꞌea avi vaꞌekue: “Guaꞌyxy gui opoixe vaꞌe tomeꞌẽ ixupe kuaxia para omendaague ombovaipa aguã”, ꞌea vaꞌekue."
40,5,33,"Ouraa re ijayvua— Pendu avi ymagua kuery pe aipoꞌea ague: “Peura rive eme. Senhor pe pejapo ete ꞌrã peuraague” ꞌea ague. Haꞌe rã xee ma aipoaꞌe pẽvy: Ndaꞌevei mbaꞌeve re peura aguã, neĩ yva re, mbaꞌeta Nhanderuete openaaty; neĩ yvy re, mbaꞌeta opyrõa; neĩ Jerusalém tetã re, mbaꞌeta Huvixa yvateve vaꞌe pegua. Neĩ peura eme peneakã re, mbaꞌeta peteĩve pendeꞌa napemoxiĩ kuaai, neĩ napemoũ kuaai guive."
40,5,37,"Haꞌe rami ꞌrãgue py po rami ꞌrã pendeayvu: “Tá, tá”, eꞌỹ vy “Any, any”, peje ꞌrã. Haꞌe ramia gui pendeayvuve aguã ma poromboeko vaia guigua."
40,5,38,"Jepya re ijayvua— Pendu ma aipoꞌea ague: “Joexa mombuare rexa ju ꞌrã omombua, haꞌe nhoaĩ mopẽare raĩ ju ꞌrã omopẽa” ꞌea ague."
40,5,40,Huvixa kuerya py pendereraa vy pendeparito oipeꞌaa rã pendecapa avi peipeꞌa uka.
40,5,41,Xapyꞌa rei peteĩ quilômetro amongue pendereraa nheaꞌã ramo mokoĩa peve tapeo hupive.
40,5,42,"Pemeꞌẽ ꞌrã pẽvy ojerure vaꞌe pe rei, haꞌe pendekupe rei eme mbaꞌemo oiporuxe vaꞌe katy."
40,5,43,"Mborayvu re ijayvua— Pendu aipoꞌea ague: “Peayvu ꞌrã peneirũ kuery, haꞌe rã penderovaigua kuery re ma pendeaꞌe eme” ꞌea ague."
40,5,45,Penderu yva pygua raꞌy kuery pendekuai aguã. Mbaꞌeta haꞌe ma kuaray ombou vy omoexakã ꞌrã heko vai vaꞌe haꞌe heko porã vaꞌe áry. Oky voi ombou ꞌrã heko porã vaꞌe haꞌe heko vai vaꞌe pe.
40,5,46,Haꞌe gui penderayvu vaꞌe kuery anho ri peayvu vy mbaꞌe ꞌrã tu pejopy haꞌe nunga repy? Mbaꞌeta imposto re nhombopaga vaꞌety kuery voi haꞌe rami ikuai.
40,5,47,Penderegua kuery pe anho ri pexarura vy mbaꞌe nunga py tu amboae kuery gui pendekuai porãve? Mbaꞌeta amboae regua kuery voi haꞌe rami ikuai.
40,5,48,"Haꞌe rã peẽ ma heko porã vaꞌe ꞌrã peiko opa mbaꞌe py, Penderu yva pygua opa mbaꞌe py heko porãa rami avi."
40,6,1,
40,6,2,"Mbaꞌemo nhameꞌẽa re ijayvua— Haꞌe rami vy iporiaukueꞌi pe mbaꞌemo pemeꞌẽ vy penerenonde rupi pemonheꞌẽ uka eme mimby guaxu. Haꞌe rami heko porã merami rive vaꞌe ojapo ꞌrã okuapy onhemboꞌeaty py haꞌe tape rupi, avakue pe onhemboete ukaxe vy rive. Anhetẽ aipoaꞌe pẽvy: Haꞌe kuery ojopy ae ma hekovia."
40,6,3,"Haꞌe rã peẽ ma mbaꞌemo pemeꞌẽ vy pendeaxua regua pe voi peikuaa uka eme pendeaxu eꞌỹa ojapo vaꞌe,"
40,6,4,joupe mbaꞌemo pemeꞌẽ rã avave oikuaa eꞌỹ aguã. Haꞌe gui peikuaa uka eꞌỹ vaꞌe Penderu oexa vy omeꞌẽ ꞌrã hekovia.
40,6,5,"Nhanhemboꞌe aguã re ijayvua— Haꞌe gui penhemboꞌe vy heko porã merami rive vaꞌe rami eꞌỹ pendekuai, mbaꞌeta haꞌe kuery ma onhemboꞌeaty py haꞌe tetã mbyte rupi onhemboꞌexe vai ꞌrã hoꞌamy avakue oexa aguã rive. Anhetẽ aipoaꞌe pẽvy: Haꞌe kuery ojopy ae ma hekovia."
40,6,6,"Haꞌe rã peẽ ma penhemboꞌexe vy peike ꞌrã penderopy, okẽ pemboty ꞌrã guive. Haꞌe gui mae ma ꞌrã penhemboꞌe Penderu pexa eꞌỹ vaꞌe pe. Haꞌe ramo peikuaa uka eꞌỹ vaꞌe Penderu oexa vy omeꞌẽ ꞌrã hekovia."
40,6,7,"— Penhemboꞌea py haꞌekue-ꞌekueꞌi rupi pendeayvu eme amboae regua kuery rami, mbaꞌeta haꞌe kuery oexaꞌã teĩ ijayvu reta rã oendua aguã re."
40,6,8,"Haꞌe rã peẽ ma peiko eme haꞌe kuery rami, mbaꞌeta Penderu oikuaa ma voi peipota vaꞌe, pejerure eꞌỹ mbove."
40,6,9,"— Haꞌe vy po rami ꞌrã penhemboꞌe: “Oreru yva pygua, tove nderery tomboetea."
40,6,10,"Tovaẽ ndepoꞌakaa ojekuaa aguã. Reipota vaꞌe tojapoa yvy re, yva re ojapoa rami avi."
40,6,11,Koꞌẽ nhavõ ejou uka roꞌu vaꞌerã.
40,6,12,"Haꞌe emboguepa ke ndevy rorevea, ore voi orevy oreve vaꞌe roperdoaa rami avi."
40,6,13,"Orereity uka eme poromoangekoa pe, orereraa jepe ke mbaꞌemo vai gui. [Mbaꞌeta ndepoꞌakaa, nembaraetea haꞌe nerexakãa oĩ riae ꞌrã rakaꞌe rã peve guarã. Amém,” peje ꞌrã."
40,6,14,— Mbaꞌeta amboae kuery otekoavyague peperdoa ramo Penderu yva pygua voi ombogue ꞌrã pejejavyague.
40,6,15,Haꞌe rã amboae kuery [otekoavyague ndapeperdoai ri ramo Penderu voi nomboguei ꞌrã pejejavyague.
40,6,16,"Nhanderuete pe jakaru eꞌỹ re jaikoa re ijayvua— Haꞌe gui pekaru eꞌỹ re peiko vy pexa uka eme pendeporiau reia heko porã merami rive vaꞌe rami, mbaꞌeta haꞌe kuery ma iporiaua oexa uka ꞌrã amboae kuery oikuaa aguã okaru eꞌỹ re ikuaia. Anhetẽ aipoaꞌe pẽvy: Haꞌe kuery ojopy ae ma hekovia."
40,6,17,"Haꞌe rã peẽ ma pekaru eꞌỹ re peiko vy pemoatyrõ pendeꞌa, haꞌe pejeovai guive, pekaru eꞌỹ re peikoa amboae kuery oikuaa eꞌỹ aguã, Penderu pexa eꞌỹ vaꞌe anho. Haꞌe ramo peikuaa uka eꞌỹ vaꞌe Penderu oexa vy omeꞌẽ ꞌrã hekovia."
40,6,19,"Yva re nhandejeupe guarã nhamoĩ porã aguã re ijayvua— Ko yvy re pemoĩ porã eme mbaꞌemo pendejeupe guarã, mbaꞌeta vixoꞌi hoꞌupa haꞌe ikyꞌa ombovaipa ꞌrã, haꞌe imonda vaꞌe oipeꞌa haꞌe ogueraapa ꞌrã."
40,6,20,"Yva re ae pemoĩ porã uka ꞌrãgue pendejeupe guarã. Haꞌe py ma jipoi ꞌrã vixoꞌi hoꞌupa vaꞌerã, ikyꞌa nombovaipai ꞌrã, neĩ imonda vaꞌe ndoipeꞌa heravyi ꞌrã guive.; ; , "
40,6,21,Mbaꞌeta pendevy guarã pemoĩ porãa py ma penekuraxõ avi ꞌrã oĩ.
40,6,22,— Penderexa ma penderete moexakãarã oĩ. Xapyꞌa rei penderexa iporã ramo penderete haꞌe javi ꞌrã hexakãmba. Haꞌe rã penderexa naꞌiporãi ri ramo penderete pytũmba ꞌrã. Haꞌe penemoexakãarã oĩ vaꞌe pytũ ramo pytũ ete ꞌrã pẽvy.
40,6,24,
40,6,25,"— Haꞌe nunga rupi ae xee aipoaꞌe pẽvy: Pendepyꞌa eta rei eme pendekove re, neĩ peꞌu haꞌe peyꞌu vaꞌerã pejou aguã re guive, penderete re pemoĩ vaꞌerã re voi. Mbaꞌeta penderekove ndaꞌu tembiꞌu gui ndovareive teve? Haꞌe penderete ndaꞌu ao gui ndovareive teve?"
40,6,26,"Peikuaa pota guyra kuery oveve vaꞌe reko re. Haꞌe kuery ma mbaꞌeve nonhotỹi, nomonoꞌõi, neĩ omoĩ porãaty py nomboatyi guive. Haꞌe rami teĩ haꞌe kuery pe Penderu yva pygua ojou uka ꞌrã hoꞌu vaꞌerã. Peẽ kuery ndaꞌu guyraꞌi gui ndapevareive ri?"
40,6,27,Mavaꞌe ndaꞌu pendepyꞌa eta rei vy pembopukuve kuaa ꞌrã ruxãꞌi peikove aguã?
40,6,28,"Mbaꞌe re tu pendeaorã re ri ndaꞌeveive pendekuai? Peikuaa pota haꞌvy yvoty nhuũndy rupi ikuai vaꞌe re. Haꞌe vaꞌe ma ombaꞌeapo vaꞌeꞌỹ, neĩ oipopẽ vaꞌeꞌỹ."
40,6,29,Haꞌe rami teĩ xee aipoaꞌe pẽvy: Huvixa Salomão minha opa marãgua oguerekopa vaꞌeri kovaꞌe yvoty rami nonhemondei rakaꞌe.
40,6,30,"Nhanderuete omonhemonde porã ꞌrã jai rogue aỹ nhuũndy re ikuai vaꞌe, haꞌe gui koꞌẽ tata py omomboa vaꞌerã vaꞌeri. Haꞌe gui peẽ ndapejerovia porãi vaꞌe, peẽ kuery re katuve ma opena porãve ꞌrã."
40,6,31,"Haꞌe nunga rupi pendepyꞌa eta rei eme, haꞌe aipopeje eme: “Mbaꞌe tu jaꞌu ꞌrã, haꞌe jayꞌu ꞌrã? Haꞌe mbaꞌe py tu nhanhemonde ꞌrã?” peje eme."
40,6,33,Haꞌe rami ꞌrãgue py jypyꞌi peka ꞌrã ipoꞌakaa haꞌe ixuguigua teko porã. Haꞌe ramo ꞌrãe peikotevẽ vaꞌe haꞌe javi omeꞌẽ avi pẽvy.
40,6,34,"— Haꞌe nunga rupi pendepyꞌa eta rei eme koꞌẽ rã guarã re, peja koꞌẽ ramo guarã ae. Mbaꞌeta ára nhavõ oiko ꞌrãe mbaꞌemo vai haꞌe jave guarã."
40,7,1,", , , — Penhombopagaxe rei eme, penembopagaa eꞌỹ aguã.; , "
40,7,2,"Mbaꞌeta penhombopagaague rami ae ꞌrã peẽ ju penembopagaa, haꞌe joe pejapoague rami pendere ju ojapoa ꞌrã."
40,7,3,"Mbaꞌe re tu nderyvy rexa py ikyꞌa oĩ vaꞌe re rexa pota, haꞌe rã nderexa py ae yvyra oĩ vaꞌe re ma ndereikuaa potai? Mbaꞌe re tu aipoꞌre nderyvy pe: “Tove tanoẽ ikyꞌa nderexa gui”, ꞌre, nderexa py ae yvyra oĩ teri reve? Heko porã merami rive vaꞌe, enoẽ ndee ranhe yvyra nderexa gui. Haꞌe vy ꞌrãe rexa porã nderyvy rexa gui ikyꞌa renoẽ aguã.?"
40,7,6,
40,7,7,"— Pejerure, haꞌe ramo omeꞌẽa ꞌrã. Peka, haꞌe vy pejou ꞌrã. Penhendu uka, haꞌe ramo okẽ oipeꞌaa ꞌrã pẽvy.; "
40,7,12,"— Pẽvy avakue ojapo aguã peipotaa rami ae avi peẽ voi pejapo haꞌe kuery pe, mbaꞌeta haꞌe rami ae oĩ lei haꞌe profeta kuery omboparaague re."
40,7,13,— Peike okẽ ipoꞌiꞌi vaꞌe rupi. Mbaꞌeta okẽ haꞌe tape okanhy aguã katy oo vaꞌe ma ipy vaipa ramo heta ꞌrã ikuai haꞌe vaꞌe rupi oo vaꞌe.
40,7,14,Haꞌe rã tekove katy okẽ haꞌe tape oo vaꞌe ma ipoꞌiꞌi ramo mbovyꞌi ete ꞌrã ojou.
40,7,15,"; — Penheangu ke profeta ramigua kuery gui. Haꞌe kuery ma vexaꞌi pirekue py onhemonde vaꞌe, haꞌe rã iguýry ma guary nhomondoropa vaꞌe ikuai."
40,7,16,Mbaꞌemo rembypyꞌa re peikuaa pota vy peikuaa ꞌrã mbaꞌe nunga paa. Tyrã uva ndaꞌu nhamondo ꞌrã ri juuꞌy gui? Haꞌe rami eꞌỹ vy juu rakua endy gui ndaꞌu nhamondo ꞌrã ri figo?
40,7,17,"Haꞌe rami avi yvyra porã ma hiꞌa porã avi ꞌrã. Haꞌe rã yvyra iporã eꞌỹ vaꞌe ma ndaiꞌa porãi ꞌrã. Yvyra porã ma ndaiꞌa vaikuei ꞌrã, haꞌe yvyra iporã eꞌỹ vaꞌe voi ndaiꞌa porãi ꞌrã."
40,7,19,Yvyra hiꞌa iporã eꞌỹ vaꞌe ojayapaa vy omomboa ꞌrã tata py.
40,7,20,Haꞌe nunga rupi haꞌe kuery reko re peikuaa pota vy peikuaa ꞌrã marã ramigua paa.
40,7,21,"— Pavẽ eꞌỹ xevy “Senhor, Senhor” heꞌi vaꞌe oike ꞌrã yva pygua poꞌakaa py, haꞌe rã Xeru yva pygua oipotaa rami ikuai vaꞌe anho."
40,7,22,"Haꞌe vaꞌe ára heta ꞌrã aipoeꞌi xevy: “Senhor, Senhor, nderery rupi eꞌỹ ri tyꞌy ore romombeꞌu rakaꞌe Nheꞌẽ guigua? Haꞌe nderery rupi eꞌỹ ri tyꞌy roipeꞌa anha, haꞌe heta rojapo ndepoꞌakaa rupigua?” heꞌi ꞌrã."
40,7,23,"— Haꞌe ramo haꞌe kuery pe xee ambovai ꞌrã: “Peẽ kuery ma xee roikuaa vaꞌeꞌỹ. Pendeko vai vaꞌe, pejepeꞌa ke xea gui!” haꞌe ꞌrã."
40,7,24,"— Haꞌe javive haꞌe rami xeayvu rã oendu vy haꞌekue rami ikuai vaꞌe ma ava hiꞌarandu vaꞌe ngoorã ita áry ojapo vaꞌe rami ikuai. Mbaꞌeta oky ou rã yy tyguaxu vy oxyry atã ꞌrã. Yvytu oipeju atã vy haꞌe vaꞌe oo re ojeapi-api teĩ ndoityi ꞌrã, ita áry omboyta porã rire."
40,7,26,— Haꞌe rã xeayvua oendu teĩ haꞌekue rami ndoikoi vaꞌe kuery ma ava hiꞌarandu eꞌỹ vaꞌe ngoorã ita kuꞌi reia áry rive ojapo vaꞌe rami ikuai.
40,7,27,"Haꞌe gui oky ou rã yy tyguaxu ꞌrã. Yvytu oipeju vy haꞌe vaꞌe oo re ojeapi vy oity, ombovaipa ete ꞌrã — heꞌi."
40,7,28,
40,8,1,; Yvyꞌã gui Jesus oguejy rã heta ete ojeꞌoi hakykue.
40,8,2,"Haꞌe gui ma peteĩ lepra revegua onhemboja hexe. Omboete vy aipoeꞌi:— Senhor, lepra gui xekyꞌaꞌoxe vy ke xekyꞌaꞌo — heꞌi."
40,8,3,"Haꞌe ramo Jesus okuaveꞌẽ vy opoko hexe. Haꞌe vy aipoeꞌi:— Xee ma roikyꞌaꞌoxe ae, ekuera ke — heꞌi. Haꞌe ramove lepra okanhymba."
40,8,4,"Haꞌe ramo Jesus aipoeꞌi ixupe:— Maꞌẽ, emombeꞌu eme avave rei pe. Haꞌe rami ꞌrãgue py tereo sacerdote pe anho ejexa uka, haꞌe emeꞌẽ mymba Moisés omboparaague rami, heta vaꞌe kuery oikuaa aguã."
40,8,5,"Cafarnaum tetã py Jesus ovaẽ ma ramo hexe onhemboja peteĩ xondaro ruvixa. Haꞌe vy ojerure ixupe: — Senhor, xero py amongakuaa vaꞌekue itui tupa py. Ndoguatavei, ojexavai guive — heꞌi."
40,8,7,Jesus ombovai:— Xee aa ꞌrã amonguera — heꞌi.
40,8,8,"Haꞌe rã xondaro ruvixa aipoeꞌive ju:— Xee ma xeꞌyvyĩꞌi ete xero py revaẽ aguã. Peteĩ ayvu rive ri eraa uka. Haꞌe ramo xerembiguai kunumi vaꞌe okuera ꞌrã. Mbaꞌeta xee voi huvixa oipotaa rami aiko vaꞌe. Ikuai avi xondaro kuery xeayvu rami ikuai vaꞌe. Peteĩ pe “Tereo”, haꞌe ramo oo ꞌrã. Haꞌe rã amboae pe ma “Eju”, haꞌe rã ou ꞌrã. Xerembiguai pe “Ejapo haꞌe nunga”, haꞌe ramo ojapo ꞌrã — heꞌi."
40,8,10,Haꞌe nunga Jesus oendu vy onhemondyi. Haꞌe vy aipoeꞌi hakykue ojeꞌoi vaꞌe pe:— Anhetẽ aipoaꞌe pẽvy: Neĩ Israel kuerya rupi voi ndajoui teri kovaꞌe rami ojerovia ete vaꞌe.
40,8,11,"Aipoaꞌe pẽvy: Heta ou ꞌrã kuaray oua katy haꞌe oikea katy gui, yva pygua poꞌakaa py ikuai ꞌrã mesa py Abraão, Isaque haꞌe Jacó reve."
40,8,12,Haꞌe rã Nhanderuete poꞌakaa pyguarã vaꞌekue ma oka py ꞌrã omomboa pytũa py. Haꞌe py ojaeꞌopa haꞌe opa marã onhendu ꞌrã okuapy — heꞌi.
40,8,13,Haꞌe gui xondaro ruvixa pe ju Jesus aipoeꞌi:— Tereo ju. Ndee rejeroviaa rami toiko — heꞌi. Haꞌe vaꞌe hora-ve hembiguai okuera.
40,8,14,"; , Haꞌe gui ma Pedro ro py ju Jesus ovaẽ. Haꞌe vy haixo oexa ipire raku vaipa vy tupa py itui ramo."
40,8,15,Ipo re Jesus ojopy rã ipire raku oaxa. Haꞌe ramo opuꞌã vy mbaꞌemo ojapo haꞌe kuery pe.
40,8,16,"; , Kaꞌaruꞌi jave oĩa py heta oguerua anha onhemondea vaꞌe. Haꞌe ramo ayvu py rive oipeꞌa nheꞌẽ ikyꞌa vaꞌe, omonguera avi imbaꞌeaxy vaꞌe haꞌe javi."
40,8,17,"Haꞌe nunga oiko profeta pe aipoeꞌi ukaague ojeupity aguã: “Zebulom haꞌe Naftali yvy, yeꞌẽ katy tape oo vaꞌe yvýry, Jordão yakã rovaigua re, judeu eꞌỹ vaꞌe kuery ikuaia Galiléia rupi, haꞌe pygua kuery ma pytũ rupi ikuai vaꞌekue ri oexa hendy tuvixa vaꞌe. Haꞌe rã hendy vaꞌe omoexakã manoa guy pytũ reia rupi ikuai vaꞌekue” heꞌi ukaague rami. “Haꞌe ae oipeꞌa jaiko axya, ogueraapa nhanembaꞌeaxya”, heꞌiague."
40,8,18,Jesus oyvýry heta ikuai vaꞌe oexa vy ijayvu yy rovaigua re oaxa aguã.
40,8,19,"Haꞌe vaꞌe jave py hexe peteĩ kuaxia re nhomboꞌe vaꞌety onhemboja vy aipoeꞌi:— Poromboꞌea, xee aa ta nderupive reoa katy rei."
40,8,20,"Haꞌe rã Jesus ombovai:— Aguaraꞌi oguereko ꞌrã okua, guyra oveve vaꞌe voi oguereko guaity. Haꞌe rã Ava raꞌy ojeapo vaꞌekue ma neĩ oakã omboguejyaty ndoguerekoi — heꞌi."
40,8,21,"Amboae hemimboꞌe ju aipoeꞌi ixupe:— Senhor, taa ranhe xeru tanhono porã."
40,8,22,"Jesus ombovai:— Eju xerupive, tove omanogue ae tonhono porã omano vaꞌekue."
40,8,23,; Haꞌe gui kanoã py Jesus oĩ ramo hemimboꞌe kuery ojeꞌoi hupive. Yy rupi oaxa jave ou yvytu vaikue. Yai ojeapi-api kanoã re. Haꞌe ramia ja Jesus oke oupy.
40,8,25,"Haꞌe ramo hemimboꞌe kuery ou vy omomyĩ. Haꞌe vy ojapukai reve aipoeꞌi:— Senhor, orereraa jepe ke! Nhamanomba ta ma — heꞌi okuapy."
40,8,26,"Haꞌe ramo Jesus aipoeꞌi haꞌe kuery pe:— Pejeroviaa kyrĩꞌi vaꞌe, mbaꞌe re tu pekyje ri? — heꞌi. Haꞌe rami vy opuꞌã vy yvytu haꞌe yeꞌẽ pe ijayvu atã. Haꞌe ramove opytuꞌupa."
40,8,27,"Haꞌe ramo haꞌe kuery onhemondyipa vy aipoeꞌi:— Marã ramigua tu pevaꞌe ava, yvytu haꞌe yai voi onheꞌẽ rendu aguã?"
40,8,28,; Yupa rovaigua Gadara pygua kuery yvy re ovaẽ ramo ovaexĩ jogueruvy mokoĩ ava anha onhemondea vaꞌe. Yvyra rupa oĩ vaꞌe gui ou. Ivai vaikue rei rã avave rei ndoguataavei haꞌe vaꞌe tape rupi.
40,8,29,"Haꞌe gui haꞌe kuery ou vy ojapukai:— Nhanderuete Raꞌy, mbaꞌe tu xee areko ndereve? Oremoingo axy aguã teve reju oaꞌangaague ára ovaẽ eꞌỹ mbove? — heꞌi."
40,8,30,Haꞌe katyꞌi heta ikuai poryko okarua py.
40,8,31,Haꞌe ramo anha kuery ojerure Jesus pe:— Orepeꞌa vy taꞌvy oremondouka poryko kuerya katy.
40,8,32,"Haꞌe rã — Tapeo haꞌvy — heꞌi Jesus. Haꞌe gui haꞌe kuery ojepeꞌa vy poryko re ova. Haꞌe rã poryko kuery ma yvyꞌã guy katy onhamba. Hoꞌapa yeꞌẽ py, yy py omanomba."
40,8,33,"Haꞌe ramo poryko re opena vaꞌe kuery onhamba ojeꞌoivy. Tetã py ovaẽ vy omombeꞌu oiko vaꞌekue haꞌe javi, anha onhemondea vaꞌe re oiko vaꞌekue guive."
40,8,34,Haꞌe ramo tetã pygua kuery oupa Jesus oexa aguã. Oexa vy ojerure ijyvy gui oo ju aguã re.
40,9,1,; Kanoã py Jesus oĩ vy yy rovaigua re oaxa. Haꞌe vy guetã katy oo.
40,9,2,"Haꞌe oĩa py oguerua peteĩ oguata eꞌỹ vaꞌe hupa reve. Haꞌe kuery ojerovia etea Jesus oexa vy aipoeꞌi oguata eꞌỹ vaꞌe pe:— Xeraꞌy, ndepyꞌa guaxu ke. Rejejavyague omboguepaa ma — heꞌi."
40,9,3,Haꞌe ramo kuaxia re nhomboꞌe vaꞌety ikuai vaꞌe aipoeꞌi ojeupe ae:— Pevaꞌe tu ijayvu vai — heꞌi okuapy.
40,9,4,Haꞌe rã Jesus ma haꞌe kuery ojeupe ae ijayvua oikuaa vy aipoeꞌi:— Mbaꞌe re tu po rami ri pendeayvu pendepyꞌa py?
40,9,5,"Mbaꞌe ayvu rupi tu ndaxyive xeayvu aguã: “Rejejavyague omboguepaa ma”, tyrã pa “Epuꞌã, haꞌe eguata” haꞌe aguã?"
40,9,6,Haꞌe rami teĩ peikuaa aguã Ava raꞌy ojeapo vaꞌekue ko yvy re oiko teĩ joeko vaiague ombogue aguã voi ipoꞌaka vaꞌea —
40,9,7,Haꞌe ramo opuꞌã vy ngoo katy oo.
40,9,8,"Haꞌe nunga heta vaꞌe kuery oexa vy okyjepa reve ombojerovia okuapy Nhanderuete, haꞌe rami aguã avakue ombopoꞌaka ramo."
40,9,9,", ; , Jesus haꞌe gui oo vy oexa peteĩ ava hery vaꞌe, imposto opagaaty py oguapy oiny ramo. Haꞌe vaꞌe pe ijayvu vy— Eju xerupive — heꞌi. Haꞌe ramo opuꞌã vy oo hupive."
40,9,10,; Haꞌe gui oo py mesa py Jesus oĩ ramo heta ou imposto re nhombopaga vaꞌety haꞌe heko vai vaꞌe. Haꞌe vaꞌe kuery ma Jesus haꞌe hemimboꞌe kuery reve onhemboja avi okuapy.
40,9,11,Haꞌe nunga fariseu kuery oexa vy oporandu hemimboꞌe kuery pe:— Mbaꞌe re tu penemboꞌea okaru ri imposto re nhombopaga vaꞌety haꞌe ojejavypa vaꞌe kuery reve?
40,9,12,Haꞌe ramo Jesus oendu vy ombovai:
40,9,14,"; Haꞌe rire Batista remimboꞌe kuery ou. Haꞌe vy oporandu ixupe:— Mbaꞌe re tu ore kuery [mbovykue rei eꞌỹ rokaru eꞌỹ re orekuai, fariseu kuery voi, haꞌe rã neremimboꞌe kuery ma haꞌe rami eꞌỹ ikuai?"
40,9,15,"Jesus ombovai:— Omendaa py haꞌeve ndaꞌu oenoĩ mbyre kuery iporiau aguã, haꞌe kuery reve omenda vaꞌe oĩ teria ja? Haꞌe rami avi ovaẽ ꞌrã haꞌe kuerya gui omenda vaꞌe oipeꞌaa aguã ára. Haꞌe vaꞌe ára mae ma haꞌe kuery ikuai ꞌrã okaru eꞌỹ re."
40,9,16,"— Avave rei ao ymague re nombojai ꞌrã ajukue pyau raꞌykue, mbaꞌeta ombojaague omboi ꞌrã ao gui. Haꞌe ramo oxoroa tuvixave ꞌrã."
40,9,17,"Haꞌe avave rei hyru ymague py nomboyrui ꞌrã vinho pyau, mbaꞌeta ombovaipa ꞌrã hyru. Vinho onheẽmba ꞌrã, haꞌe hyru voi ivaipa avi ꞌrã. Haꞌe rami ꞌrãgue py vinho pyau rã hyru pyau py ꞌrã omoĩ, mokoĩve oĩ porã aguã."
40,9,18,"; Haꞌe nunga re ijayvu teri reve ou peteĩ huvixa. Onhemboja vy omboete. Haꞌe vy aipoeꞌi:— Xerajy omano angeꞌi. Haꞌe rami teĩ eju, emoĩ ndepo hexe oikove ju aguã — heꞌi."
40,9,19,"; Haꞌe ramo Jesus opuꞌã vy oo hexeve, hemimboꞌe kuery voi."
40,9,20,"Oiko avi peteĩ kunha, doze maꞌetỹ re ma gueko re riae oiko vaꞌe. Haꞌe vaꞌe ma hakykue gui ou vy opoko ijao apy re,"
40,9,21,mbaꞌeta ojeupe ae “Ijao apy re rive apoko teĩ akuera ꞌrã” heꞌi.
40,9,22,"Haꞌe ramo Jesus ojere vy oexa. Haꞌe vy aipoeꞌi:— Xerajy, ndepyꞌa guaxu ke. Rejeroviaa ndereraa jepe — heꞌi. Haꞌe ramove kunha vaꞌe okuera."
40,9,23,; Huvixa ro py Jesus ovaẽ vy oexa mimby monheꞌẽa haꞌe heta vaꞌe kuery ojaeꞌo rã. Haꞌe vy aipoeꞌi:
40,9,24,"— Pejepeꞌa ke, mbaꞌeta kunhaꞌi nomanoi, oke rima — heꞌi. Haꞌe ramo ojojai rei okuapy."
40,9,25,Haꞌe gui Jesus omoẽmba vy oike. Kunhaꞌi vaꞌe po re ojopy ramo opuꞌã.
40,9,26,Haꞌe nungakue oendupaa haꞌe vaꞌe yvy haꞌe javi rupi.
40,9,27,"Mokoĩ ára revegua eꞌỹ omongueraagueHaꞌe gui Jesus oo rã hakykue rupi ou mokoĩ ára revegua eꞌỹ. Ojapukai jogueruvy:— Davi ramymino, oremboaxy ke — heꞌi."
40,9,28,"Haꞌe gui oo py Jesus oike jave hexe onhemboja jogueruvy ára revegua eꞌỹ. Haꞌe ramo oporandu haꞌe kuery pe:— Perovia pa pejerurea rami ajapo aguã xepoꞌaka vaꞌea?Haꞌe kuery ombovai:— Tá, Senhor — heꞌi."
40,9,29,Haꞌe ramo haꞌe kuery rexa re opoko vy aipoeꞌi:— Toiko haꞌvy pejeroviaa rami — heꞌi.
40,9,30,Haꞌe ramove hexa ojepeꞌa.Haꞌe gui Jesus aipoeꞌive ju:— Pejejoko ke avave rei pe pemombeꞌu eꞌỹ aguã — heꞌi.
40,9,31,Haꞌe rami teĩ haꞌe kuery oo vy haꞌe vaꞌe yvy haꞌe javi rupi omombeꞌupa.
40,9,32,Peteĩ ava ijayvu eꞌỹ vaꞌe omonguera ramo fariseu kuery ijayvu reiagueHaꞌe kuery ojeꞌoi rire oĩa py oguerua peteĩ ava anha onhemonde ramo ndaꞌijayvui vaꞌe.
40,9,33,Anha oipeꞌa rã ijayvu eꞌỹ vaꞌekue ijayvu. Haꞌe ramo heta vaꞌe kuery onhemondyipa vy aipoeꞌi:— Pevaꞌe nunga jaexa vaꞌeꞌỹ teri Israel kuerya rupi — heꞌi.
40,9,34,Haꞌe rã fariseu kuery ma ijayvu rei okuapy:
40,9,35,"Opa rupi Jesus ojapo porã, haꞌe ombaꞌeapo vaꞌe kuery re ombojojaagueHaꞌe gui Jesus ma tetã haꞌe tekoa ikuai vaꞌe rupi oguata oikovy, onhemboꞌeaty oĩ vaꞌe rupi guive. Nhomboꞌe vy omombeꞌu oikovy Nhanderuete poꞌakaa, nhomonguera guive opa marãgua mbaꞌeaxy gui."
40,9,36,"Heta vaꞌe kuery oexa vy omboaxy, mbaꞌeta vexaꞌi ija eꞌỹ vaꞌe rami ojexavai haꞌe ikangy okuapy ramo."
40,9,37,Haꞌe rami vy guemimboꞌe kuery pe aipoeꞌi:
40,10,1,"; Haꞌe gui guemimboꞌe kuery doze-ve Jesus oenoĩ vy ombopoꞌaka nheꞌẽ vai oipeꞌa, haꞌe opa marãgua mbaꞌeaxy gui nhomonguera aguã."
40,10,2,"Doze apóstolo kuery rery ma po rami: Jypygua ma Simão Pedro hery vaꞌe, haꞌe gui tyvy André, Zebedeu raꞌy kuery haꞌe tyvy João, Filipe haꞌe Bartolomeu, Tomé haꞌe imposto re nhombopaga vaꞌekue Mateus, Alfeu raꞌy haꞌe Tadeu, Simão Zelote hery vaꞌe haꞌe ijopy uka nhemiarã Iscariotes avi."
40,10,5,"; Haꞌe gui doze guemimboꞌe kuery Jesus omondouka ta vy po rami ijayvu:— Tapeo eme judeu eꞌỹ vaꞌe ikuaia rupi, neĩ Samaria pygua kuery retã py voi pevaẽ eme."
40,10,6,Haꞌe rã tapeo vexaꞌi kuery Israel regua okanhy vaꞌe peka.
40,10,7,Peoa rupi pemombeꞌu yva pygua poꞌakaa ojekuaa aguã namombyryvei maa.
40,10,8,"Pemonguera imbaꞌeaxy vaꞌe, pemboete ju omano vaꞌekue, peikyꞌaꞌo lepra revegua, haꞌe peipeꞌa anha. Mbaꞌemo pejopy rive rire pemeꞌẽ rive ju ꞌrã joupe."
40,10,9,"Pendekuꞌa re peraa eme peráta, ouro, prata neĩ overa vaꞌe guigua,"
40,10,10,"neĩ voko peraa eme tape rupi, neĩ mokoĩ kamixa, pendepy regua, neĩ pendepopoka guive, mbaꞌeta ombaꞌeapo vaꞌe rei haꞌeve ojopy aguã hoꞌu vaꞌerã."
40,10,11,"Haꞌe tetã py eꞌỹ vy tekoa oĩ vaꞌe rupi pevaẽa py peporandu ꞌrã heko porã vaꞌe oiko vaꞌea re. Haꞌe vaꞌe kuery ro py ae ꞌrã pepyta, peove aguã ára peve."
40,10,12,Oo py pevaẽ vy pexarura ꞌrã haꞌe pygua kuery pe.
40,10,13,Haꞌe ramo oo pygua kuery heko porã ri ramo haꞌe kuery re oĩ ꞌrã peroayvu porãague. Haꞌe rã heko vai ramo pendere ae ju tojevy peroayvu porãague.
40,10,14,"Haꞌe kuery napenemovaẽi, neĩ pendeayvu noenduxei ramo haꞌe vaꞌe oo eꞌỹ vy tetã gui peo ju vy pendepy regua gui peity-ity ꞌrã yvy kuꞌi."
40,10,15,Anhetẽ aipoaꞌe pẽvy: Nhombopagaa ára py haꞌe vaꞌe tetã pygua kuery gui omboaxyave ꞌrã Sodoma haꞌe Gomorra pygua kuery.
40,10,16,"Mbaꞌemo gui omonheanguague— Maꞌẽ, xee ma vexaꞌi rami romondouka aguara mbyte rupi. Haꞌe nunga rupi peiko kuaa ꞌrã mboi rami, haꞌe rã apykaxuꞌi rami ꞌrã pendekuai rive."
40,10,17,"Penheangu ke avakue gui, mbaꞌeta penemboaxa ꞌrã huvixa kuery po py, haꞌe penenupã ꞌrã onhemboꞌeaty oĩ vaꞌe rupi."
40,10,18,Xekáuxa pendereraa ꞌrã huvixa kuery haꞌe huvixave renonde. Haꞌe ramigua oiko ꞌrã haꞌe kuery haꞌe judeu eꞌỹ vaꞌe kuery pe xeregua ayvu pemombeꞌu aguã.
40,10,19,"Haꞌe rami avi penemboaxaa ramo pepẽxa rei eme marã rami eꞌỹ vy mbaꞌe nunga re pa pendeayvu aguã re, mbaꞌeta haꞌe vaꞌe hora-ve pendeayvurã oikuaa ukaa ꞌrã pẽvy."
40,10,20,"Mbaꞌeta pendejegui ae eꞌỹ ꞌrã pendeayvu, haꞌe rã Penderu Nheꞌẽ ijayvu ꞌrã pẽgui."
40,10,21,"Amongue ojopy uka ꞌrã guyvy ae ojuka uka aguã, haꞌe tuu kuery ojopy uka ꞌrã guaꞌy kuery ae. Taꞌy kuery opuꞌã ꞌrã nguu kuery re ojuka uka avi aguã."
40,10,22,Xerery káuxa pavẽ ndaꞌijaꞌei ꞌrã pendere. Haꞌe rami teĩ opa peve ogueropoꞌaka vaꞌe oo jepe ꞌrã.
40,10,23,"Haꞌe gui tetã py pendere opuꞌã reia ramo amboae henda katy ju penha, mbaꞌeta anhetẽ aipoaꞌe pẽvy: Ava raꞌy ojeapo vaꞌekue ou peve napevaẽmba jepei ꞌrã Israel regua tetã ikuai vaꞌe rupi."
40,10,24,"Omokyreꞌỹa rupi ijayvuague— Temimboꞌe kuery ma imboꞌea gui yvateve vaꞌeꞌỹ, tembiguai kuery voi opatõ gui yvateve vaꞌeꞌỹ guive."
40,10,25,"Haꞌeve temimboꞌe kuery ikuai aguã imboꞌea reko rami, haꞌe tembiguai kuery ikuai aguã opatõ oikoa rami. Hoo vaꞌe pe “Anha ruvixa Belzebu” ꞌea ramo hoo pygua kuery pe katuve ꞌrã teve."
40,10,26,"Haꞌe rami teĩ pekyje eme haꞌe kuery gui, mbaꞌeta mbaꞌemo onhomi mbyre oexa ukapaa ꞌrã, haꞌe oikuaa eꞌỹ pyre voi oikuaapaa ꞌrã."
40,10,27,"Pytũa py xee romboꞌeague ma hexakãa py ju ꞌrã pemombeꞌu, pendeapyxaꞌi py xeayvuague ma oo apyte áry gui ju ꞌrã pemombeꞌu."
40,10,28,"Pekyje eme penderete jukaa kuery gui, mbaꞌeta penenheꞌẽ ma haꞌe kuery ndojuka kuaai ꞌrã. Pejererokyje ꞌrã nhonheꞌẽ haꞌe joete tata ogue eꞌỹ vaꞌe py omokanhy aguã ipoꞌaka vaꞌe renonde anho."
40,10,29,— Mokoĩ guyraꞌi ndaꞌu peteĩꞌi hatãꞌi vaꞌe repy eꞌỹ ri? Haꞌe rami teĩ yvy py neĩ peteĩve ndoꞌai ꞌrã Penderu oipota eꞌỹ rã.
40,10,32,Haꞌe nunga rupi avakue renonde xevy pe oikoa omombeꞌu vaꞌekue haꞌe javi ma xee voi haꞌe rami ꞌrã amombeꞌu Xeru yva pygua renonde.
40,10,33,Haꞌe rã avakue renonde naxemombeꞌuxei vaꞌekue ma xee voi namombeꞌui ꞌrã Xeru yva pygua renonde.
40,10,34,"Haxy vaꞌe re ijayvuague— Pexaꞌã eme ko yvy re aju peteĩ rami nhomoingoarã aru aguã. Peteĩ rami nhomoingoarã aru aguã eꞌỹ aju, haꞌe rã kyxe."
40,10,35,"Mbaꞌeta aju rire avakue joo rami eꞌỹ ꞌrã ikuai nguu reve, haꞌe imemby kuery haꞌe rami ae ꞌrã ikuai oxy reve, haꞌe ipiꞌa raꞌyxy kuery avi ome xy reve ꞌrã ikuai."
40,10,36,Haꞌe rami vy avakue rovaigua ma hoo pygua kuery ae ꞌrã ikuai. 
40,10,37,"Amongue xegui nguu, eꞌỹ vy oxy ri oayvuve vy ndaꞌevei xerupivegua oiko aguã. Haꞌe rami ae avi guaꞌy eꞌỹ vy guajy ri xegui oayvuve vy ndaꞌevei xerupivegua oiko aguã."
40,10,38,"Haꞌe ojeupegua kuruxu ndogueraaxei, haꞌe xerupive ndooxei vaꞌe ma ndaꞌevei xeremimboꞌerã."
40,10,39,Nomanoxei vaꞌekue omokanhy ꞌrã guekove. Haꞌe rã xekáuxa omano vaꞌe ma ojou ju ꞌrã guekove.; ; 
40,10,40,"Mbaꞌemo rekovia re ijayvuague— Amongue penemovaẽ ramo xee avi haꞌe kuery xemovaẽ, haꞌe xemovaẽ vaꞌe ma xembouare avi omovaẽ."
40,10,41,Profeta kuery pe “Profeta” heꞌi vy omovaẽ vaꞌekue ma hekovia ojopy ꞌrã profeta pegua rami. Haꞌe heko porã vaꞌe kuery pe “Heko porã vaꞌe” heꞌi vy omovaẽ vaꞌekue ma hekovia ojopy ꞌrã heko porã vaꞌe pegua rami.
40,10,42,"Haꞌe rami ae avi anhetẽ aipoaꞌe pẽvy, amongue kovaꞌe kyrĩ vaꞌe rami ikuai vaꞌe pe “Jesus remimboꞌe” heꞌi vy peteĩ karo yroꞌyxã omeꞌẽ vaꞌekue voi ndojopy eꞌỹi ꞌrã hekovia.; "
40,11,1,Tetã ikuai vaꞌe rupi Jesus ayvu omombeꞌuagueHaꞌe rami guemimboꞌe kuery doze-ve Jesus omboꞌepa ma vy ojepeꞌa haꞌe gui. Nhomboꞌe haꞌe ayvu omombeꞌu oikovy haꞌe katyꞌi tetã ikuai vaꞌe rupi.
40,11,2,"Nhuã py Batista oĩa py Cristo mbaꞌemo ojapo oikovya omombeꞌua rã oendu vy ixupe ombou guemimboꞌe kuery po rami oporandu aguã: “Ndee ae teve reju ꞌrã vaꞌekue, tyrã pa roarõve ꞌrã amboae?” heꞌi aguã."
40,11,4,"Haꞌe rã Jesus ombovai vy aipoeꞌi haꞌe kuery pe:— Tapeo ju pe pemombeꞌu mbaꞌemo pendu haꞌe pexa vaꞌekue,"
40,11,5,"mbaꞌeta ára revegua eꞌỹ omaꞌẽ ju, oguata eꞌỹ vaꞌekue oguata ju, lepra revegua ojekyꞌaꞌo ju, ijapyxa eꞌỹ vaꞌekue oendu ju, omano vaꞌekue onhemboete ju, haꞌe iporiaukueꞌi pe omombeꞌua ayvu porã."
40,11,6,Ovyꞌa ete ꞌrã xere ojeroviaa gui ndojepeꞌai vaꞌe.
40,11,7,Haꞌe kuery oopa ma rire heta vaꞌe kuery pe ju Jesus ijayvu Batista reko re. Aipoeꞌi:— Marã ramigua pexa aguã tu peo rakaꞌe tekoa eꞌỹa py? Takuaꞌi yvytu omomy-momyĩ vaꞌe ramigua rive ri tyꞌy?
40,11,8,Haꞌe rami eꞌỹ rã marã ramigua pexa aguã tu peo? Peteĩ ava ao porã py onhemonde vaꞌe ri tyꞌy? Haꞌe rami avi onhemonde porã vaꞌe ma huvixa ro py ikuai vaꞌe anho.
40,11,9,"Marã ramigua tu haꞌvy peo pexa? Profeta? Tá, xee aipoaꞌe pẽvy: Batista ma profeta ikuai vaꞌe gui voi yvateve vaꞌe."
40,11,10,"Mbaꞌeta hekorã re ae ipara oiny: “Nerenonderã xee amondouka ꞌrã peteĩ xerembiguai, nderaperã oguereko katu aguã.”"
40,11,11,Anhetẽ aipoaꞌe pẽvy: Kunhague gui oiko vaꞌekue jipoi Batista gui yvateve vaꞌe. Haꞌe rami avi yva pygua poꞌakaa py yvyĩgueveꞌi vaꞌe ma ixugui yvateve.
40,11,12,"Mbaꞌeta Batista oikoa ára guive aỹ peve ma onheaꞌãa ꞌrã oupity aguã yva pygua poꞌakaa, onheaꞌã vaꞌe kuery anho ꞌrã oupity."
40,11,13,Mbaꞌeta profeta kuery haꞌe lei ma oikoa ára peveꞌi omombeꞌua. Haꞌe gui peẽ perovia ri ramo haꞌe ae Elias ou ꞌrã vaꞌekue oiko.
40,11,15,Ijapyxa [oendu aguã oĩ vaꞌe toendu.
40,11,16,— Mbaꞌe nunga re ndaꞌu ambojoja ꞌrã aỹgua kuery reko? Haꞌe vaꞌe kuery ma ikuai kyrĩgue tetã mbyte rupi oguapy vy oirũ kuery pe ojapukai vaꞌe rami:
40,11,18,Mbaꞌeta Batista ou vy okaru haꞌe oyꞌu eꞌỹ re oiko. Haꞌe rami rã ixupe “Anha reve rima oiko” ꞌea.
40,11,19,"Haꞌe rã Ava raꞌy ojeapo vaꞌekue ma ou vy okaru haꞌe oyꞌu ramo ixupe “Pevaꞌe ma okaru guaxu, vinho oyꞌu, haꞌe imposto re nhombopaga vaꞌety haꞌe heko vai vaꞌe kuery re irũ vaꞌe”, ꞌea. Haꞌe rã hiꞌarandu vaꞌe ma mbaꞌemo ojapoa py oexa uka ꞌrã oꞌarandu."
40,11,20,"Haꞌe gui Jesus omboypy tetã ikuai vaꞌe pygua kuery re ijayvu aguã, mbaꞌeta haꞌe vaꞌe rupi mbaꞌemo porã heta ojapo teĩ ndojeko rerovai rire. Haꞌe vy aipoeꞌi:"
40,11,21,"— Peẽ Corazim haꞌe Betsaida pygua kuery pe ndaꞌevei ete ꞌrã. Mbaꞌeta pendea py hexa pyrã ajapo vaꞌe ramigua Tiro haꞌe Sidom py ojapoa vaꞌe rire, haꞌe pygua kuery ojeko rerova voi ꞌrãgue. Haꞌe rami vy ajukue vaikue py onhemonde ꞌrãgue tanhimbu py oguapy reve."
40,11,22,Haꞌe nunga rupi aipoaꞌe pẽvy: Nhombopagaa ára py peẽ kuery gui omboaxyave ꞌrã Tiro haꞌe Sidom pygua kuery.
40,11,23,"Haꞌvy peẽ Cafarnaum pygua kuery, peo ꞌrã teve yva peve? Any, tata ogue eꞌỹ vaꞌe py ꞌrã peꞌa. Mbaꞌeta mbaꞌemo porã pendea py ajapo vaꞌe ramigua Sodoma py ojapoa vaꞌe rire ma kovaꞌe ára peve oĩ ꞌrãgue."
40,11,24,Pẽvy aipoaꞌe: Nhombopagaa ára py pendegui omboaxyave ꞌrã Sodoma yvy regua kuery.
40,11,25,", Haꞌe jave py Jesus ijayvu atã:— Xeru yva haꞌe yvy re ndepoꞌaka vaꞌe, xee roguerovyꞌa, mbaꞌeta haꞌe nunga ma hiꞌarandukue pe eꞌỹ reikuaa uka, neĩ omboꞌe pyre pe eꞌỹ guive. Yvyĩgueveꞌi pe anho reikuaa uka. Tá, Xeru, haꞌe rami ae reipota."
40,11,27,"— Opa mbaꞌe Xeru omboaxapa xevy. Avave rei ndoikuaai Taꞌy, Tuu eꞌỹ vy. Haꞌe avave rei ndoikuaai Tuu, Taꞌy eꞌỹ vy, haꞌe amongue pe Taꞌy oikuaa ukaxea vaꞌe eteꞌi."
40,11,28,
40,12,1,; Haꞌe jave py sábado ára Jesus oaxa trigoty rupi. Haꞌe gui hemimboꞌe kuery okaruxe vy omboypy hiꞌa oipoꞌo vy hoꞌu heravy aguã.
40,12,2,"Haꞌe nunga fariseu kuery oexa vy aipoeꞌi ixupe:— Maꞌẽ, neremimboꞌe kuery ojapo sábado ára py ndaꞌevei vaꞌe — heꞌi okuapy."
40,12,3,"Haꞌe ramo Jesus aipoeꞌi haꞌe kuery pe:— Ndaperoayvui teve Davi okaruxe vy oirũ kuery reve ojapo vaꞌekue? Mbaꞌeta Nhanderuete ro py Davi oike vy hoꞌu rakaꞌe mbojape Senhor renonde pe omoĩ mbyre, haꞌe kuery hoꞌu aguã ndaꞌevei vaꞌeri, neĩ hupive ikuai vaꞌe, sacerdote kuery pe anho haꞌeve.?"
40,12,5,Haꞌe ndaperoayvui teve lei re oĩ vaꞌe? Mbaꞌeta sábado py sacerdote kuery ma ikyꞌa vaꞌe opyta eꞌỹ re ojapo ꞌrã mbaꞌemo templo ropy rupi sábado py amboae kuery ojapo aguã ndaꞌevei vaꞌe. Haꞌe rami avi xee aipoaꞌe pẽvy:
40,12,6,Apy oĩ vaꞌe templo gui yvateve vaꞌe.
40,12,7,"Haꞌe nunga rupi povaꞌe ayvu: “Mbaꞌemo peapy reve xevy pemeꞌẽ ꞌrãgue py aipotave penhomboaxy”, heꞌiague peikuaa vaꞌe rire ndapejou vai ꞌrãgue ojejavy eꞌỹ vaꞌe."
40,12,8,Mbaꞌeta Ava raꞌy ojeapo vaꞌekue ma sábado ára re voi ipoꞌaka vaꞌe.
40,12,9,; Jesus haꞌe gui oo vy oike haꞌe kuery onhemboꞌeaty py.
40,12,10,Haꞌe py oĩ peteĩ ava ipo rovai piru vaꞌe. Haꞌe ramo Jesus re haꞌe kuery ijayvu reixe vy oporandu okuapy Jesus pe:— Haꞌevea rami ri ndaꞌu sábado ára py nhanhomongueraa? — heꞌi okuapy.
40,12,11,Haꞌe ramo ombovai:— Mavaꞌe peẽ kuery regua ndaꞌu sábado py penerymba vexaꞌi yvykua py hoꞌa rã napenheaꞌãi ꞌrã haꞌe gui penoẽ aguã? Vexaꞌi gui nhande vaꞌe ovareve ramo haꞌeve sábado py joupe jajapo porã aguã — heꞌi.?
40,12,13,Haꞌe gui ava pe ju Jesus aipoeꞌi:— Emboꞌyvi ndepo — heꞌi. Ipo omboꞌyvi rã iporã ju ipo rovai rami.
40,12,14,"Haꞌe rã fariseu kuery ma ojepeꞌa vy jogueroayvu hovai, ojuka uka aguã re."
40,12,15,Jesus ojepeꞌaagueJesus haꞌe nunga oikuaa vy ojepeꞌa haꞌe gui. Heta avi ojeꞌoi hakykue. Haꞌe ramo omonguerapa.
40,12,16,"Haꞌe vy omongeta avave rei pe haꞌe kuery omombeꞌu eꞌỹ aguã,"
40,12,18,"“Maꞌẽ, pee ma oĩ xerembiguairã aiporavo vaꞌekue, xerembiayvu Xenheꞌẽ py arovyꞌa vaꞌe. Hexe amoĩ ꞌrã Xenheꞌẽ. Haꞌe ramo amboae regua kuery pe voi omombeꞌu ꞌrã haꞌevea rami joguerekoa."
40,12,19,"Nanhomotareꞌỹi ꞌrã, ndaꞌijayvu atãi ꞌrã, neĩ tetã mbyte rupi ndaꞌijayvui ꞌrã guive."
40,12,20,"Nomondoi ꞌrã takua opẽ vaꞌe, neĩ nomboguei ꞌrã tataendy ogue raiꞌi vaꞌe, haꞌevea rami joguerekoa ipoꞌaka aguã rami ojapo eꞌỹa ja."
40,12,21,Haꞌe ramo hery rupi amboae regua kuery voi oarõ ꞌrã okuapy.”
40,12,22,; Jesus oĩa py oguerua peteĩ ava hexe anha onhemonde rã ndoexai neĩ ndaꞌijayvui vaꞌe. Omonguera ramo ijayvu eꞌỹ vaꞌekue ijayvu haꞌe oexa ju.
40,12,23,Haꞌe ramo heta vaꞌe kuery oexa vy onhemondyipa. Haꞌe vy— Pevaꞌe eꞌỹ ndaꞌu Davi ramymino? — heꞌi okuapy.
40,12,24,Haꞌe rã fariseu kuery ma haꞌe nunga oendu vy ijayvu rei okuapy:— Pevaꞌe tu anha ruvixa Belzebu poꞌakaa rupi rima oipeꞌa oikovy anha kuery — heꞌi.
40,12,25,"Haꞌe ramo haꞌe kuery pyꞌa py ijayvua Jesus oikuaa vy aipoeꞌi:— Tetã pygua kuery minha jomeme ri opuꞌã vy nhomomba ꞌrã. Tetã, haꞌe eꞌỹ vy oo pygua jomeme opuꞌã vy okanhymba ꞌrã."
40,12,26,Haꞌe rami ae avi Satanás kuery meme ri jopeꞌa vaꞌe rire ojee ae opuꞌã ꞌrãgue. Mbaꞌexa tu haꞌvy ipoꞌakave ta?
40,12,27,"Anhetẽ ri Belzebu poꞌakaa rupi xee anha aipeꞌa ramo, mbaꞌexagua poꞌakaa rupi tu haꞌvy penderaꞌy kuery oipeꞌa? Haꞌe nunga rupi haꞌe kuery ae oikuaa uka ꞌrã pendeayvu rivea."
40,12,29,Haꞌe rami ae avi mbaꞌexa ꞌrã tu ojerovia vaipa vaꞌe ro py amongue oike vy ojokua ranhe eꞌỹ re imbaꞌe rei-rei re imonda? Mbaꞌeta ojokua vy ꞌrãe ogueraapa hoo gui.
40,12,30,"Xerevegua eꞌỹ vaꞌe ma xerovaigua ikuai, haꞌe xea py ndajoguerui vaꞌe ma xegui nhomonheguaẽmba ꞌrã."
40,12,31,Haꞌe nunga rupi aipoaꞌe pẽvy: Avakue ojejavyague haꞌe ijayvu vaiague haꞌe javi omboguea ꞌrã. Haꞌe rã Nheꞌẽ re ijayvu vaiague ma nombogueai ꞌrã.
40,12,32,"Ava raꞌy ojeapo vaꞌekue re teĩ amongue ijayvu vai ramo haꞌe nungakue omboguea ꞌrã. Haꞌe rã Nheꞌẽ Kyꞌa Eꞌỹ re ri ijayvu vaia ramo nombogueai ꞌrã kovaꞌe yvy re, neĩ yvy pyau re voi."
40,12,33,"— Peiko ke yvyra porã haꞌe hiꞌa porã vaꞌe rami, haꞌe rami eꞌỹ vy yvyra porã eꞌỹ haꞌe hiꞌa iporã eꞌỹ vaꞌe rami peiko. Mbaꞌeta yvyra ikuai vaꞌe ma hiꞌa re jaikuaa pota vy ꞌrãe jaikuaa."
40,12,34,"Mboi rami pendekuai vaꞌe, mbaꞌexa tu pendeko vai vaꞌeri pendeayvu ta mbaꞌemo porã re? Mbaꞌeta nhandejuru py nhandeayvu ꞌrã mbaꞌemo nhandepyꞌa re tynyẽ vaꞌe re."
40,12,35,Heko porã vaꞌe ma mbaꞌemo porã omoĩ porã vaꞌekue gui oguenoẽ ꞌrã mbaꞌemo porã anho. Haꞌe rã heko vai vaꞌe ma mbaꞌemo vai omoĩ porã vaꞌekue gui oguenoẽ ꞌrã mbaꞌemo vai.
40,12,36,Aipoaꞌe pẽvy: Avakue ijayvuague ndovarei vaꞌe haꞌe javi re ꞌrã opaga nhomboayvua ára py.
40,12,37,"Mbaꞌeta pendeayvuague re ae penemboeko porãa, haꞌe rami eꞌỹ vy pendeayvuague re penembopagaa ꞌrã."
40,12,38,Haꞌe ramo kuaxia re nhomboꞌe vaꞌety haꞌe fariseu kuery regua aipoeꞌi:
40,12,39,Haꞌe ramo ombovai:
40,12,41,"Haꞌe nunga rupi nhomboayvua ára py Nínive pygua kuery opuꞌã vy ijayvu ꞌrã okuapy aỹgua kuery re, mbaꞌeta ayvu omombeꞌu rã haꞌe kuery oendu vy ojeko rerovapa rire. Haꞌe rã apy oĩ vaꞌe ma gui yvateve vaꞌe."
40,12,42,"Nhomboayvua ára py kuaray puku-a katygua huvixave kunha voi opuꞌã vy ijayvu ꞌrã aỹgua kuery re, mbaꞌeta yvy apy gui ou rakaꞌe Salomão arandua oendu aguã. Haꞌe rã apy oĩ vaꞌe ma Salomão gui yvateve vaꞌe."
40,12,43,"— Haꞌe rami avi avakue gui nheꞌẽ vai oẽ vy tekoa eꞌỹa rupi ju ꞌrã oiko, ikaneꞌõgua aguã oeka vy. Haꞌe gui ndojoui vy"
40,12,44,"ojeupe aipoeꞌi ꞌrã: “Aa ju ta xero ajepeꞌaague py”, heꞌi ꞌrã. Haꞌe rami vy ou ju vy ojou ꞌrã oo avave rei noĩai vaꞌe, oipeipa haꞌe omoatyrõmba pyre."
40,12,45,"Haꞌe gui oo ranhe vy sete nheꞌẽ ju ogueru ꞌrã ixugui ndaꞌeveive vaꞌe, haꞌe py oike vy ikuai vaꞌerã. Haꞌe rami rire opaa py jypy guare gui ndaꞌeveive ꞌrã ava vaꞌe pe. Haꞌe ramigua ae ꞌrã oiko kovaꞌe kuery heko vai vaꞌe re."
40,12,46,"; Heta vaꞌe kuery pe Jesus ijayvu teri jave ixy haꞌe tyvy kuery ovaẽ oka py, hexeve ijayvuxe vy."
40,12,47,"Haꞌe ramo amongue aipoeꞌi ixupe:— Ndexy haꞌe nderyvy kuery, pee oka py ikuai. Ndereve ijayvuxe okuapy — heꞌi."
40,12,48,Haꞌe ramo imombeꞌuare pe ombovai:— Marã ramigua tu haꞌi haꞌe xeryvy kuery ikuai? — heꞌi.
40,12,49,Haꞌe gui guemimboꞌe kuerya katy okuaveꞌẽ vy aipoeꞌi:— Pevaꞌe ae ma haꞌi haꞌe xeryvy kuery.
40,12,50,"Mbaꞌeta Xeru yva pygua oipotaa rami ojapo vaꞌe ma haꞌi, xeryvy haꞌe xereindy kuery ikuai."
40,13,1,; Haꞌe vaꞌe árave oo gui Jesus oo vy oguapy yeꞌẽ yvýry.
40,13,2,Heta ijyvýry onoꞌõ ramo peteĩ kanoã py ju oĩ vy oguapy oiny haꞌe py. Haꞌe rã heta vaꞌe kuery ma ita kuꞌi reia rupi opuꞌã okuapy.
40,13,3,Haꞌe gui haꞌe kuery pe opa mbaꞌe re ijayvu mbaꞌemo re ombojoja vy. Haꞌe vy aipoeꞌi:— Peteĩ ava oo mbaꞌemo raꞌyĩ moaĩ vy.
40,13,4,Haꞌe vaꞌe omoaĩ ramo amongue haꞌyĩgue hoꞌa tape yvýry rupi. Haꞌe nunga ma guyraꞌi ou vy hoꞌupa.
40,13,5,Amboae ma itaty yvy mbovyꞌi reia rupi hoꞌa. Haꞌe nungakue ma yvy re ndoike pukui rire henhoĩ voiꞌi.
40,13,6,"Haꞌe rami teĩ kuaray oẽ vy omombirupa, ndapoi rã."
40,13,7,Amboae ma juu mbyte rupi hoꞌa. Haꞌe gui juu yvate vy ojukapa.
40,13,8,"Haꞌe rã amboae ma yvy porãa rupi hoꞌa. Haꞌe nungakue ma hiꞌa, cem, sessenta, trinta raꞌyĩ oiko peteĩ-teĩ gui."
40,13,10,; Haꞌe gui hemimboꞌe kuery onhemboja vy oporandu ixupe:— Mbaꞌe re tu mbaꞌemo re rembojoja vy anho ndeayvu haꞌe kuery pe?
40,13,11,Haꞌe ramo ombovai:— Pendevy pe yva pygua oikuaa uka opoꞌakaa py mbaꞌemo oiko vaꞌe ndoikuaa ukai teri vaꞌekue. Haꞌe rã haꞌe kuery pe ma ndoikuaa ukai.
40,13,12,"Mbaꞌeta mbaꞌemo oguereko vaꞌe pe omeꞌẽave ꞌrã, oguereko retave aguã. Haꞌe rã oguereko eꞌỹ vaꞌe gui ma oguerekoꞌi vaꞌe voi oipeꞌaa ꞌrã."
40,13,13,"Haꞌe nunga rupi ae mbaꞌemo re ambojoja vy xeayvu haꞌe kuery pe. Mbaꞌeta haꞌe kuery omaꞌẽ teĩ ndoexai, haꞌe oendu teĩ noendu kuaai, neĩ ndoikuaai guive,"
40,13,14,"aipoeꞌiague ojeupity aguã: “Pendeapyxa py pendu teĩ mbaꞌeve napendu kuaai ꞌrã. Penderexa py pexa teĩ mbaꞌeve ndapexa kuaai ꞌrã. Mbaꞌeta kovaꞌe kuery ma inhakã ratã vaꞌe. Oapyxa py noenduxei okuapy, haꞌe guexa omboty oexa eꞌỹ aguã, oapyxa py oendu eꞌỹ aguã, haꞌe opyꞌa py mbaꞌeve oikuaa eꞌỹ aguã, haꞌe rami vy ojeko rerova eꞌỹ aguã, xevy pe onhemonguera uka eꞌỹ aguã”, heꞌiague."
40,13,16,"Haꞌe rã peẽ kuery ma pevyꞌa ꞌrã, mbaꞌeta penderexa oexa, haꞌe pendeapyxa oendu. Mbaꞌeta anhetẽ aipoaꞌe pẽvy: Heta ikuai rakaꞌe profeta kuery haꞌe heko porã vaꞌe peẽ kuery pexa vaꞌe oexaxe vaꞌeri ndoexai, haꞌe pendu vaꞌe oenduxe vaꞌeri noendui."
40,13,18,— Pejapyxaka ke haꞌvy mbaꞌemo raꞌyĩ moaĩa re ambojojaague amombeꞌu porãve rã.
40,13,19,"Amongue Nhanderuete poꞌakaa regua ayvu oendu teĩ noendu kuaai ramo haꞌe kuery haꞌe javia py ou ꞌrã poromboeko vaia, haꞌe ipyꞌa gui oipeꞌa ꞌrã haꞌyĩ omoaĩ mbyre. Haꞌe vaꞌe ma tape yvýry omoaĩ mbyre rami ikuai."
40,13,20,"Haꞌe gui yvy itaty reia rupi omoaĩ mbyre rami ikuai vaꞌe ma ayvu oendu vy ojopy voi ꞌrã ovyꞌa reve. Haꞌe rami teĩ ndapo pukui vaꞌe rami avi ikuai vy opa voi ꞌrã. Ayvu káuxa oguereko axya, eꞌỹ vy opuꞌãa rei ramo ndarei re ojepeꞌa ꞌrã."
40,13,22,"Haꞌe gui juu mbyte rupi omoaĩ mbyre rami ikuai vaꞌe ma ayvu oendu teĩ ko yvy re mbaꞌemo ikuai vaꞌe re openavea haꞌe ombaꞌe rei-rei re ndaꞌeveivea ojaoꞌipa ꞌrã ayvu, hiꞌa eꞌỹ aguã rami."
40,13,23,"Haꞌe rã yvy porãa rupi omoaĩ mbyre rami ikuai vaꞌe ma ayvu oendu vy oikuaa porã vaꞌe. Haꞌe vaꞌe ma hiꞌa ꞌrã cem, sessenta, trinta peteĩ-teĩ gui."
40,13,24,Trigo ramigua re ombojojaagueAmboae ayvu ju haꞌe kuery pe omombeꞌu mbaꞌemo re ombojoja vy. Haꞌe vy aipoeꞌi:— Yva pygua poꞌakaa py oiko ꞌrã peteĩ ava ombaꞌety rupi trigo raꞌyĩ iporãve vaꞌe omoaĩ vaꞌe rami.
40,13,25,"Haꞌe gui pavẽ oke jave hovaigua ou vy trigo mbyte rupi omoaĩ trigo ramigua rive, haꞌe vy ojepeꞌa ju. Haꞌe gui onhotỹ mbyre yvate haꞌe hiꞌa ramo trigo ramigua avi ojekuaa raꞌe. Haꞌe ramo ija rembiguai kuery ou vy aipoeꞌi ixupe: “Senhor, trigo raꞌyĩ iporã vaꞌe eꞌỹ ri tyꞌy remoaĩ nembaꞌety py? Magui ndaꞌu oiko trigo ramigua?” Ombovai: “Nhanderovaigua rima ojapo raꞌe”, heꞌi.— Haꞌe gui hembiguai kuery oporanduve ju: “Reipota pa roo romondoro trigo ramigua?”"
40,13,29,"Ombovai: “Any, trigo ramigua pemondoro vy trigo avi pemondoro eꞌỹ aguã."
40,13,30,"Tove ranhe, taꞌyvate jojavi omonoꞌõa ára peve. Haꞌe gui mae ma aipoaꞌe ꞌrã imonoꞌõa kuery pe: ‘Trigo ramigua ranhe pemonoꞌõ, pejokua oapypaa aguã. Haꞌe rã trigo ma pemoĩ porã xeroguy py.’ ”"
40,13,31,"; , Amboae ayvu ju haꞌe kuery pe omombeꞌu mbaꞌemo re ombojoja vy. Haꞌe vy aipoeꞌi:— Yva pygua poꞌakaa py oiko ꞌrã peteĩ mostarda raꞌyĩ peteĩ ava ojopy vy ombaꞌety re onhotỹ vaꞌe rami."
40,13,32,Haꞌe nunga ma anhetẽ haꞌyĩ ikuai vaꞌe gui ruxãveꞌi vaꞌe. Haꞌe rami teĩ yvate vy mbaꞌemo nhanhotỹ vaꞌe haꞌe javi gui tuvixave ꞌrã. Yvyra ete oiko ramo guyra oveve vaꞌe ou vy hakã re ojapo ꞌrã guaityrã.
40,13,33,", Amboae ayvu ju omombeꞌu haꞌe kuery pe mbaꞌemo re ombojoja vy:— Yva pygua poꞌakaa py oiko ꞌrã trigo mbovua rami, mbaꞌeta peteĩ kunha ogueraa vy omoirũ ꞌrã trigo re irũmba peve."
40,13,34,", Povaꞌe nunga haꞌe javi Jesus omombeꞌu heta vaꞌe kuery pe mbaꞌemo re ombojoja vy. Mbaꞌemo re ombojoja eꞌỹ re ndaꞌijayvui haꞌe kuery pe,"
40,13,35,"profeta pe aipoꞌea ukaague ojeupity aguã: “Xeayvu ꞌrã mbaꞌemo re ambojoja vy. Aikuaa uka ꞌrã mbaꞌemo [yvy itui ypyꞌi guive ndoikuaa ukai pyre”, heꞌiague."
40,13,36,Trigo ramigua re ombojoja vaꞌekue omombeꞌu porãveagueHaꞌe gui Jesus heta vaꞌe kuery omondoukapa ma vy oo avi oo oĩaty katy. Haꞌe ramo hemimboꞌe kuery hexe onhemboja vy aipoeꞌi:— Emombeꞌu porãve ju trigo ramigua mbaꞌety rupi onhotỹ mbyre re ndeayvuague.
40,13,37,Haꞌe ramo ombovai:— Mbaꞌemo raꞌyĩ iporãve vaꞌe moaĩa ma Ava raꞌy ojeapo vaꞌekue ae.
40,13,38,"Mbaꞌety ma kovaꞌe yvy, mbaꞌemo raꞌyĩ iporãve vaꞌe ma Nhanderuete poꞌakaa pygua kuery, haꞌe rã trigo ramigua ma poromboeko vaia raꞌy kuery."
40,13,39,"Haꞌe nunga moaĩa ma nhanderovaigua anha. Haꞌe gui omonoꞌõa aguã ma opaa ára, haꞌe rã imonoꞌõarã ma anjo kuery. Mbaꞌeta trigo ramigua omonoꞌõ vy tata py omomboa rami avi ꞌrã oiko opaa ára py."
40,13,41,"Ava raꞌy ojeapo vaꞌekue omondouka ꞌrã ojeupegua anjo kuery, openaa gui oipeꞌapa aguã nhombojejavya haꞌe mbaꞌemo vai apoa kuery haꞌe javi."
40,13,42,Haꞌe vy omombopa ꞌrã tata hendy vaꞌe py. Haꞌe ramo ojaeꞌopa haꞌe opa marã onhendu ꞌrã okuapy haꞌe py.
40,13,43,Haꞌe rã heko porã vaꞌe kuery ma kuaray rami hexakã ꞌrã okuapy Nguuete poꞌakaa py. Ijapyxa [oendu aguã oĩ vaꞌe toendu.
40,13,44,"; , "
40,13,45,Pérola re ijayvua— Yva pygua poꞌakaa py oiko ꞌrã peteĩ ava pérola porãgueve ojoguaxe vy oekaa rupi oiko vaꞌe rami.
40,13,46,Haꞌe gui peteĩ pérola ovareve ete vaꞌe ojou vy opa mbaꞌe oguereko vaꞌe ovendepa ꞌrã ojogua aguã.
40,13,47,Pira mboꞌaa re ijayvua— Yva pygua poꞌakaa py oiko ꞌrã pira mboꞌaa yeꞌẽ py omomboa rami avi. Opa marãgua omboꞌa ꞌrã pira.
40,13,48,"Haꞌe gui tynyẽ ma ramo pira jopoia kuery omoatã ꞌrã heruvy yvyꞌã re, haꞌe oguapy vy oiporavo ꞌrã omboꞌa vaꞌekue. Iporãgueve omboyru ꞌrã ajaka py, haꞌe rã iporã eꞌỹ vaꞌe ma omombopa ju ꞌrã."
40,13,49,"Haꞌe rami ae ꞌrã oiko opaa ára py. Anjo kuery ou vy heko vai vaꞌe kuery oipeꞌapa ꞌrã heko porã vaꞌe kuery mbyte gui,"
40,13,50,haꞌe vy omombo ꞌrã tata hendy vaꞌe py. Haꞌe py ma ojaeꞌopa haꞌe opa marã onhendu ꞌrã okuapy.
40,13,51,Mbaꞌemo pyau haꞌe inhymague re ijayvuaHaꞌe vy oporandu guemimboꞌe kuery pe: — Pendu kuaa pa povaꞌe nunga?— Tá — heꞌi okuapy.
40,13,52,Haꞌe ramo aipoeꞌi haꞌe kuery pe:
40,13,53,; Povaꞌe nunga ayvu Jesus mbaꞌemo re ombojoja vy omombeꞌupa ma vy ojepeꞌa haꞌe gui. Guekoa py ae ovaẽ vy nhomboꞌe oikovy onhemboꞌeaty py. Haꞌe ramo ijayvua haꞌe kuery oendu vy onhemondyipa. Haꞌe vy aipoeꞌi okuapy:— Magui ndaꞌu pevaꞌe ava oikuaa oꞌarandurã haꞌe opoꞌakaa rupi mbaꞌemo ojapo aguã??
40,13,55,"Pevaꞌe ndaꞌu oo apoa raꞌy eꞌỹ ri? Maria ndaꞌu ixy eꞌỹ ri? Tiago, José, Simão haꞌe eꞌỹ ri tyꞌy tyvy kuery ikuai?"
40,13,57,Haꞌe rami vy ndojeroviai okuapy hexe.Haꞌe ramo Jesus ombovai:— Profeta ikuai vaꞌe ma hekoa pygua haꞌe hoo pygua kuery anho nomboetei — heꞌi.
40,13,58,"Haꞌe rami vy mbaꞌemo porã ndojapo retai haꞌe py, haꞌe kuery ndojeroviai ramo."
40,14,1,"; Haꞌe jave py huvixave Herodes oendu omombeꞌua rã Jesus mbaꞌemo ojapo oikovya. Haꞌe vy aipoeꞌi guembiguai kuery pe:— Haꞌe vaꞌe ma Batista omanoague gui onhemboete ju vaꞌekue. Haꞌe rami vy ꞌrãe ipoꞌaka mbaꞌemo porã ojapo aguã — heꞌi. Mbaꞌeta Herodes ojopy ae vaꞌekue João, haꞌe ojokua vy nhuã py omboꞌa tyvy Filipe raꞌyxy Herodias káuxa. Mbaꞌeta “Ndaꞌevei nderaꞌyxyrã rereko aguã” heꞌi ramo. Huvixa ojukaxe teĩ okyje heta vaꞌe kuery gui, profeta oikoa rami oikuaa okuapy ramo. Haꞌe gui Herodes ituiague ára ovaẽ ramo pavẽ ikuai vaꞌe renonde Herodias memby ojeroky ramo huvixa oguerovyꞌa. Haꞌe rami vy oura vy ijayvu ojerure vaꞌe rei tema omeꞌẽ aguã re. Haꞌe ramo kunhataĩ ma ixy omboꞌeague rami vy aipoeꞌi:— Emeꞌẽ xevy peteĩ hyꞌa py Batista akãgue — heꞌi. Haꞌe ramo huvixa ndovyꞌavei. Haꞌe rami teĩ hexeve mesa py ikuai vaꞌe oendua py oura rire ojapo uka nho. Haꞌe vy ijayvu akã ojayaa aguã nhuã py. Haꞌe gui inhakãgue peteĩ hyꞌa py oguerua vy kunhaꞌi vaꞌe pe omeꞌẽa ramo oxy pe ju ogueraa. Haꞌe ramo remimboꞌe kuery ou. Hetekue ogueraa vy onhono porã. Haꞌe rire ojeꞌoi, Jesus pe omombeꞌu."
40,14,13,"; ; Jesus haꞌe nunga oendu vy ojepeꞌa haꞌe gui. Peteĩ kanoã py oo tekoa eꞌỹa py haꞌe kuery aeꞌi oĩ aguã katy. Haꞌe rami teĩ heta vaꞌe kuery oikuaa avi vy tetã ikuai vaꞌe gui oupa, hakykue ojeꞌoi yvy rupi."
40,14,14,Haꞌe ramo kanoã gui Jesus oguejy vy oexa heta ikuai vaꞌe. Haꞌe vy omboaxy vy omonguera imbaꞌeaxy gui.
40,14,15,"Kaꞌaruꞌi jave hemimboꞌe kuery ou Jesus oĩa py. Haꞌe vy aipoeꞌi ixupe:— Apy ma tekoa eꞌỹa py nhandekuai, pytũ ta ma guive. Haꞌe nunga rupi emondoukapa heta vaꞌe kuery, tekoa rupi oo vy hoꞌu vaꞌerã ojogua aguã — heꞌi okuapy."
40,14,16,Haꞌe rã Jesus aipoeꞌi haꞌe kuery pe:— Ojeꞌoi eꞌỹ teĩ haꞌeve. Peẽ ae pemeꞌẽ hoꞌu vaꞌerã — heꞌi.
40,14,17,"Haꞌe rã haꞌe kuery ombovai:— Mbaꞌeve ndoroguerekoi apy peteĩ nhiruĩ mbojape haꞌe mokoĩ piraꞌi eꞌỹ vy. Haꞌe ramo aipoeꞌi:— Peru haꞌvy apy — heꞌi. Haꞌe gui Jesus heta vaꞌe kuery nhuũ áry omboguapypa vy ojopy peteĩ nhiruĩve mbojape haꞌe mokoĩve pira. Yva re omaꞌẽ reve oguerovyꞌa Nhanderuete. Haꞌe rire mbojape oipeꞌã-peꞌãꞌi vy omeꞌẽ guemimboꞌe kuery pe, haꞌe kuery ju omeꞌẽ-meꞌẽ aguã heta vaꞌe kuery pe. Haꞌe javive okaru vy hevyatãmba. Haꞌe gui hembyrekue omonoꞌõ vy doze varai omonyẽ. Okaru vaꞌekue ma cinco mil avakue, kunhague haꞌe kyrĩgue reve eꞌỹ vy."
40,14,22,"; Haꞌe rireꞌive guemimboꞌe kuery pe aipoeꞌi kanoã py oĩmba vy ojeꞌoi aguã henonderã hovaigua re, heta vaꞌe kuery haꞌe ae omondoukapaa ja."
40,14,23,"Haꞌe gui heta vaꞌe kuery omondoukapa ma vy yvyty áry katy oẽ ovy, haꞌe aeꞌia py onhemboꞌe aguã. Kaꞌaru ete peve haꞌe py oiko haꞌe aeꞌi."
40,14,24,"Haꞌe ramia ja kanoã mombyry ma oo yy rembe gui. Yai ojeapi-api, haꞌeve eꞌỹa katy gui yvytu ramo."
40,14,25,"Koꞌẽ rai jave Jesus ou haꞌe kuerya katy, yeꞌẽ áry oguata ouvy."
40,14,26,Yy áry oguata rã hemimboꞌe kuery oexa vy onhemondyipa. Haꞌe vy aipoeꞌi:— Ãgue rima! — heꞌi. Okyje vy haxẽmba okuapy.
40,14,27,"Haꞌe ramo Jesus ijayvu haꞌe kuery pe:— Pendepyꞌa guaxu ke. Xee rima, pekyje eme — heꞌi."
40,14,28,"Haꞌe gui Pedro ijayvu vy aipoeꞌi:— Senhor, ndee ri vy aipoꞌre ndea py xee aa aguã yy áry rupi."
40,14,29,"Haꞌe ramo— Eju haꞌvy — heꞌi.Haꞌe rã Pedro kanoã gui oguejy vy oguata yy áry, Jesus-a katy."
40,14,30,"Haꞌe gui yvytu atãa re omaꞌẽ vy oendu okyjea. Haꞌe oike ovy vy ojapukai:— Senhor, xereraa jepe ke!"
40,14,31,"Haꞌe ramove Jesus okuaveꞌẽ vy ojopy. Haꞌe vy aipoeꞌi ixupe:— Ava rejeroviaa kyrĩꞌi vaꞌe, mbaꞌe re tu nderejeroviai ri? — heꞌi."
40,14,32,Haꞌe gui ma kanoã py mokoĩve oĩ ramove yvytu opytuꞌu.
40,14,33,Haꞌe rã kanoã py opyta vaꞌekue omboete vy aipoeꞌi:— Anhetẽ ete raꞌe ndee Nhanderuete Raꞌy!
40,14,34,Haꞌe gui hovaigua re ovaẽ vy Genesaré yvy re ikuai.
40,14,35,Haꞌe vaꞌe yvy regua avakue oexa kuaa vy omombeꞌu uka haꞌeꞌi rupi ikuai vaꞌe haꞌe javi pe. Haꞌe ramo oĩa py ogueru imbaꞌeaxy vaꞌe.
40,14,36,Ixupe ojerure avi ijao apy re ri jepe opoko aguã. Haꞌe gui opoko vaꞌe rei okuerapa.
40,15,1,Haꞌe gui Jesus-a py onhemboaty fariseu haꞌe kuaxia re nhomboꞌe vaꞌety kuery Jerusalém gui ou vaꞌekue. Haꞌe vy oporandu:
40,15,2,— Mbaꞌe re tu neremimboꞌe kuery ndaꞌikuai ri ymagua kuery nhomboꞌeague rami? Mbaꞌeta ojepoei eꞌỹ re okaru.
40,15,3,"Haꞌe ramo ombovai:— Haꞌvy peẽ kuery mbaꞌe re tu ndapejapoi Nhanderuete ojapo uka vaꞌe, ymagua kuery nhomboꞌeague pejou porãve vy?"
40,15,4,"Mbaꞌeta Nhanderuete ma ojapo uka “Emboete nderu haꞌe ndexy. Haꞌe rã amongue nguu re, oxy re ijayvu vai vaꞌe ma topaga ojukaa py” heꞌiague. ; "
40,15,5,"Haꞌe rã peẽ kuery ma aipopeje: “Nguu eꞌỹ vy oxy pe amongue aipoeꞌi ꞌrã: ‘Pẽvy peguarã areko vaꞌekue ma Senhor pe ju amboaxa’, heꞌi teĩ haꞌeve”, peje. Haꞌe rami vy tuu haꞌe ixy napeipytyvõ ukai. Haꞌe rami py pemboyke Nhanderuete ayvu, ymagua kuery penemboꞌeague pejou porãve vy."
40,15,7,"Heko porã merami rive vaꞌe, haꞌevea rami peẽ kuery reko re ijayvu vy aipoeꞌi:"
40,15,8,"“Kovaꞌe kuery ma ojuru py rive xemboete, haꞌe rã ipyꞌa ma mombyry xegui."
40,15,9,"Avakue ijayvuague rupi rive nhomboꞌe vy xemboete merami rive okuapy”, heꞌi vaꞌekue."
40,15,10,"Haꞌe gui heta vaꞌe kuery ju oenoĩmba vy aipoeꞌi haꞌe kuery pe:— Pejapyxaka porã peikuaa aguã: Pendejuru rupi oike vaꞌeꞌỹ penemboeko kyꞌa, pendejuru gui oẽ vaꞌe anho ꞌrã penemboeko kyꞌa — heꞌi."
40,15,12,Haꞌe ramo hemimboꞌe kuery hexe onhemboja vy aipoeꞌi:— Reikuaa teve fariseu kuery ndeayvu oendu vy ojou vaia?
40,15,13,Ombovai:— Mbaꞌemo renhoĩ Xeru onhotỹ vaꞌekue eꞌỹ ma omondoropaa ꞌrã.
40,15,14,Tove taꞌikuai. Haꞌe kuery ma ára revegua eꞌỹ vaꞌeri ára revegua eꞌỹ rerekoa rupi ikuai. Haꞌe gui ára revegua eꞌỹ ri oirũ oguereko vy mokoĩve ꞌrã hoꞌa hugua katy — heꞌi.
40,15,15,Haꞌe ramo Pedro aipoeꞌi ixupe:— Emombeꞌu porãve orevy povaꞌe ayvu mbaꞌemo re rembojoja vy remombeꞌu vaꞌekue — heꞌi.
40,15,16,Jesus ombovai:— Peẽ voi napendu kuaai teri teve?
40,15,17,"Napendu kuaai ri tyꞌy opa mbaꞌe pendejuru rupi oike vaꞌe penderyepy katy rive ꞌrã oguejy, haꞌe penderete gui ju oaxapa ꞌrã?"
40,15,18,Haꞌe rã avakue juru gui oẽ vaꞌe ma ipyꞌa gui ou. Haꞌe nunga ae oĩ imboeko kyꞌaa.
40,15,19,"Mbaꞌeta avakue pyꞌa gui ae ꞌrã ou opa marã rei oikoxea: jojukaxea, itavy reixea, kunhague mboae re opena reixea, imondaxea, joe ijayvu reixea haꞌe gui ijayvu vaikue reixea."
40,15,20,Haꞌe nunga anho imboeko kyꞌaarã oĩ. Haꞌe rã ojepoei eꞌỹ re okarua ma nomboeko kyꞌai ꞌrã.
40,15,21,Haꞌe gui Jesus ojepeꞌa ovy Tiro haꞌe Sidom katy.
40,15,22,"Haꞌe rami jave ou peteĩ kunha Canaã pygua haꞌe katyꞌi gui. Haꞌe vaꞌe ojapuka-pukai:— Senhor, Davi ramymino, xemboaxy ke. Xememby re anha onhemonde ramo ndaꞌevei ete itui — heꞌi."
40,15,23,"Haꞌe rami teĩ Jesus nombovai ranhe.Haꞌe ramo hemimboꞌe kuery onhemboja vy aipoeꞌi ixupe:— Emondouka na, mbaꞌeta ojapukai ouvy nhanderakykue."
40,15,24,Haꞌe rã Jesus ombovai:— Israel kuery regua vexaꞌi okanhy vaꞌekue anho aeka aguã xemboua — heꞌi.
40,15,25,"Haꞌe gui kunha vaꞌe ou vy omboete. Haꞌe vy aipoeꞌi:— Senhor, xepytyvõ ke."
40,15,26,Jesus ombovai vy aipoeꞌi:
40,15,27,"Haꞌe ramo kunha vaꞌe aipoeꞌi:— Tá, Senhor. Haꞌe rami avi jaguaꞌi teĩ hoꞌu ꞌrã oja mesa gui tembiꞌu kure hoꞌa vaꞌekue."
40,15,28,"Haꞌe rami rã Jesus aipoeꞌi:— Kunha rejerovia ete vaꞌe, toiko reipota vaꞌe — heꞌi. Haꞌe vaꞌe jave py ma imemby okuera ma."
40,15,29,Galiléia yeꞌẽ rembe katy Jesus ojevy vy heta ju omongueraagueJesus haꞌe gui oo vy Galiléia yeꞌẽ rembe rupi ranhe oo. Haꞌe gui yvyty re oẽ vy oguapy haꞌe py.
40,15,30,"Oĩa py heta ou. Heta ogueru hetyma rovai piru vaꞌe, ikarẽgueꞌi, ára revegua eꞌỹ, ijayvu eꞌỹ vaꞌe haꞌe amboae rami imbaꞌeaxy vaꞌe. Jesus py yvýry onhonomba. Haꞌe ramo omonguerapa."
40,15,31,"Heta vaꞌe kuery onhemondyipa oexa vy ijayvu eꞌỹ vaꞌekue ijayvu rã, ikarẽgueꞌi vaꞌekue oiko porã, hetyma pirupa vaꞌekue oguata, haꞌe ára revegua eꞌỹ vaꞌekue voi oexapa ju ramo. Haꞌe rami vy omboete okuapy Israel kuery Ruete."
40,15,32,"Haꞌe gui Jesus guemimboꞌe kuery oenoĩ vy aipoeꞌi:— Amboaxy kovaꞌe kuery, mbaꞌeta mboapy ára ma xerupive ikuai rire mbaꞌeve ndoguerekoi hoꞌu vaꞌerã. Namondoukaxei guive okaru eꞌỹ re, tape rupi hoꞌapa eꞌỹ aguã — heꞌi."
40,15,33,Haꞌe rã hemimboꞌe kuery aipoeꞌi:— Mamo ndaꞌu kovaꞌe tekoa eꞌỹa py oĩ ꞌrã mbojape heta vaꞌe kuery nhamongarupa aguã?
40,15,34,"Jesus oporandu haꞌe kuery pe:— Mbovy haꞌvy pereko mbojape?Ombovai:— Sete, haꞌe mbovyꞌi piraꞌi guive — heꞌi."
40,15,35,Haꞌe ramo Jesus heta vaꞌe kuery omboguapy ukapa yvy py.
40,15,36,"Haꞌe vy ojopy sete-ve mbojape haꞌe pira. Nhanderuete oguerovyꞌa rire oipeꞌã-peꞌãꞌi vy omeꞌẽ guemimboꞌe kuery pe, haꞌe kuery ju heta vaꞌe kuery pe ombojoja aguã."
40,15,37,Haꞌe javive okarupa vy hevyatãmba. Haꞌe gui hembyrekue ma sete ajaka renyẽ omboyru.
40,15,38,"Okaru vaꞌe ma quatro mil avakue, kunhague haꞌe kyrĩgue reve eꞌỹ vy."
40,15,39,Haꞌe gui Jesus heta vaꞌe kuery omondoukapa ma rire kanoã py oĩ. Haꞌe vy Magadã regua katy oo.
40,16,1,Haꞌe gui fariseu haꞌe saduceu kuery ju onhemboja hexe. Oeko aꞌã vy ojerure hexa pyrã yva guigua ojapo aguã re.
40,16,2,"Haꞌe ramo ombovai:— Peẽ kuery ma kaꞌaru ramo aipopeje ꞌrã: “Ára porã ꞌrã, mbaꞌeta yva re pytãmba.”"
40,16,3,"Haꞌe rã koꞌẽmba jave ma “Kovaꞌe ára oiko ꞌrã ára vai, mbaꞌeta yva pytã rei”, peje ꞌrã. Haꞌe rami yva re pemaꞌẽ vy mbaꞌemo peikuaa vaꞌeri ndapexa kuaai vaꞌe tyꞌy aỹ oiko vaꞌe?"
40,16,4,"Heko vai haꞌe itavy rei vaꞌe kuery anho ꞌrã ojerure hexa pyrã re. Haꞌe rami teĩ haꞌe kuery pe neĩ peteĩ hexa pyrã ndojapoai ꞌrã, re oiko vaꞌekue ramigua eꞌỹ vy — heꞌi. Haꞌe rami vy ojepeꞌa ovy haꞌe kuerya gui."
40,16,5,Haꞌe gui yupa rovaigua katy oo vy hemimboꞌe kuery oikuaa pota rã hexarai raꞌe mbojape ogueraa aguã re.
40,16,6,"Haꞌe ramo Jesus aipoeꞌi haꞌe kuery pe:— Maꞌẽ, penheangu ke fariseu haꞌe saduceu kuery regua trigo mbovua gui — heꞌi."
40,16,7,Haꞌe ramo haꞌe kuery jomeme ijayvu vy aipoeꞌi:— Haꞌe rami ijayvu mbojape ndajarui rire — heꞌi okuapy.
40,16,8,"Jesus haꞌe nunga oikuaa vy aipoeꞌi:— Avakue pejeroviaa kyrĩꞌi vaꞌe, mbaꞌe re tu mbojape ndaperekoia re pendeayvu?"
40,16,9,"Ndapeikuaai teri, neĩ napenemaꞌenduꞌai teve cinco mil avakue peguarã peteĩ nhiruĩ mbojape haꞌeveague re, neĩ mbovy varai pa hembyrekue pemboyruague re?"
40,16,10,"Neĩ quatro mil avakue peguarã sete mbojape haꞌeveague re napenemaꞌenduꞌai teve, neĩ mbovy ajaka pa hembyrekue pemboyruague re guive?"
40,16,11,"Mbaꞌexa tu napendu kuaai mbojape re eteꞌỹ xeayvua, haꞌe rã trigo mbovua rami fariseu haꞌe saduceu kuery nhomboꞌea gui penheangu aguã re — heꞌi."
40,16,12,"Haꞌe ramo mae ma haꞌe kuery oikuaa mbojape mbovua gui eteꞌỹ omonheangu-a, haꞌe rã fariseu haꞌe saduceu kuery nhomboꞌea gui."
40,16,13,; Cesaréia Filipe pegua tetã katy Jesus ooa rupi oporandu guemimboꞌe kuery pe:— Marã ramigua Ava raꞌy ojeapo vaꞌekue oikoa rami tu heta vaꞌe kuery oikuaa?
40,16,14,Haꞌe kuery ombovai:— Amongue ma “Batista” heꞌi. Amboae ma “Elias” heꞌi. Haꞌe rã amboae kuery ma “Jeremias” eꞌỹ vy “Profeta mboae” heꞌi.
40,16,15,"Oporanduve ju:— Haꞌvy peẽ kuery, marã ramigua aikoa pa peikuaa?"
40,16,16,Simão Pedro ombovai vy— Ndee ma Cristo Nhanderuete oikove vaꞌe Raꞌy — heꞌi.
40,16,17,"Haꞌe ramo ixupe Jesus aipoeꞌi:— Simão, raꞌy, revyꞌa ete ꞌrã, mbaꞌeta hoꞌo haꞌe huguy vaꞌe eꞌỹ haꞌe nunga oikuaa uka ndevy, haꞌe rã Xeru yva pygua ae."
40,16,18,"Aipoaꞌe avi ndevy: Ndee ma Pedro, haꞌe kovaꞌe ita áry ajapo ꞌrã xevygua igreja. Haꞌe gui xevygua igreja re ma manoa rokẽ rupi nhomoingea voi ndaꞌipoꞌakai ꞌrã."
40,16,19,Ndevy pe ma yva pygua poꞌakaa rokẽ peꞌaa ameꞌẽ ꞌrã. Mbaꞌemo yvy re rejokua vaꞌe ma yva re voi ojokua pyre ꞌrã oiko. Haꞌe rã yvy re rejora vaꞌe ma yva re voi ojora pyre ꞌrã oiko — heꞌi.
40,16,20,Haꞌe gui ma guemimboꞌe kuery pe aipoeꞌi avave rei pe omombeꞌu eꞌỹ aguã Cristo oikoa.
40,16,21,"; Haꞌe vaꞌe ára guive Jesus Cristo omboypy guemimboꞌe kuery pe omombeꞌu aguã Jerusalém katy oo ꞌrãa, haꞌe nhomongeta vaꞌety kuery po py oiko axy ꞌrãa opa mbaꞌe py, sacerdote yvatekueve haꞌe kuaxia re nhomboꞌe vaꞌety kuery po py guive. Ojukaa ꞌrã, haꞌe gui mboapy araa py onhemboete ju ꞌrãa voi omombeꞌu."
40,16,22,"Haꞌe ramo Pedro oenoĩ haꞌe aeꞌia py. Haꞌe vy ndojou porãia rami ijayvu vy aipoeꞌi ixupe:— Senhor, enhemboaxy na haꞌe nunga ndere oiko eꞌỹ aguã."
40,16,23,"Haꞌe rã Jesus ojere vy ombovai Pedro pe:— Satanás, ejepeꞌa ke xea gui. Ndee ma ita xereityxea reiko, mbaꞌeta Nhanderuete guigua eꞌỹ reikuaa, haꞌe rã avakue guigua rive."
40,16,24,"Haꞌe ramo Jesus aipoeꞌi guemimboꞌe kuery pe:— Xerupive oikoxe vaꞌe taexarai ojegui ae, togueraa ojeupegua kuruxu, haꞌe tou xerakykue."
40,16,25,Mbaꞌeta nomanoxei ete vaꞌe kuery omokanhy ꞌrã guekove. Haꞌe rã xekáuxa omano vaꞌe ma ojou ju ꞌrã guekove.
40,16,26,"Mbaꞌe ꞌrã tu avakue ojou, mbaꞌemo yvy regua oguerekopa vaꞌeri guekove ae omokanhy vy? Mbaꞌe nunga ꞌrã tu omeꞌẽ onheꞌẽ rekovia?"
40,16,27,"Mbaꞌeta Ava raꞌy ojeapo vaꞌekue ou ꞌrã Nguu rexakãa rupi, ojeupegua anjo kuery reve. Haꞌe rami vy peteĩ-teĩ pe ombojoja ꞌrã ojapo vaꞌekue rekovia."
40,16,28,Anhetẽ aipoaꞌe pẽvy: Apy peĩ vaꞌe regua amongue napemanoi ꞌrã Ava raꞌy ojeapo vaꞌekue opoꞌakaa reve ou rã pexa eꞌỹa ja.
40,17,1,"; Oito araa py Jesus ngupive ogueraa Pedro, tyvy haꞌe haꞌe kuery aeꞌi ikuai aguã py peteĩ yvyty yvate vaꞌe áry."
40,17,2,"Haꞌe py haꞌe kuery oexaa py ma guexakã py ojekuaa. Hova hexakã kuaray rami, haꞌe rã ijao ma xiĩmba rei hendy vaꞌe rami ojekuaa."
40,17,3,Hexeve ojekuaa avi Moisés haꞌe Elias. Haꞌe vaꞌe kuery ma hexeve ijayvu okuapy.
40,17,4,"Haꞌe ramo Pedro aipoeꞌi Jesus pe:— Senhor, haꞌeve apy nhaĩve aguã. Haꞌe ramo reipota rã ajapo ꞌrã mboapy ooꞌi: peteĩ ma ndevy guarã, amboae ma Moisés pe, haꞌe gui amboae ju ma Elias peguarã — heꞌi."
40,17,5,Pedro ijayvu teria ja peteĩ arai hexakã vaꞌe ou vy ojaoꞌipa. Arai gui onhendu peteĩ ayvu aipoeꞌi vaꞌe:— Pevaꞌe ma Xeraꞌy ayvu ete haꞌe arovyꞌa vaꞌe. Pejapyxaka ijayvua re ae — heꞌi.
40,17,6,"Haꞌe nunga hemimboꞌe kuery oendu vy hoꞌapa okyje vy, yvy re ngova omovaẽ reve."
40,17,7,"Haꞌe kuery re Jesus onhemboja vy opoko. Haꞌe vy aipoeꞌi:— Pevy ke, pekyje eme — heꞌi."
40,17,8,"Haꞌe kuery guexa oipeꞌa vy avave rei ndoexavei, Jesus eꞌỹ vy."
40,17,9,"Yvyty áry gui haꞌe kuery oguejy rã Jesus aipoeꞌi:— Avave rei pe ke pemombeꞌu eme pexa vaꞌekue, Ava raꞌy ojeapo vaꞌekue omanoague gui onhemboete ju eꞌỹa ja — heꞌi."
40,17,10,Haꞌe gui hemimboꞌe kuery oporandu:— Mbaꞌe re tu haꞌvy kuaxia re nhomboꞌe vaꞌety kuery ijayvu okuapy Elias ranhe ou ꞌrãa re?
40,17,11,Jesus ombovai:
40,17,12,Haꞌe rami avi xee aipoaꞌe porãve pẽvy: Elias ma ou ae ma teĩ heta vaꞌe kuery ndoikuaai okuapy. Haꞌe rami vy haꞌe kuery oipotaa rami ae ojapo okuapy hexe. Haꞌe rami ae avi haꞌe kuery po py Ava raꞌy ojeapo vaꞌekue voi oiko axy ꞌrã — heꞌi.
40,17,13,Haꞌe ramo hemimboꞌe kuery oikuaa Batista reko re ijayvua rami.
40,17,14,; Haꞌe gui heta vaꞌe kuery ikuaia py haꞌe kuery ovaẽ rã peteĩ ava onhemboja hexe. Haꞌe vaꞌe guenapyꞌã re oĩ vy aipoeꞌi:
40,17,15,"— Senhor, emboaxy xeraꞌy, mbaꞌeta heꞌoꞌã vy oiko axy. Mbovykue rei eꞌỹ hoꞌa tata py haꞌe yy py."
40,17,16,Neremimboꞌe kuerya py aru kuri teĩ haꞌe kuery nomonguera kuaai — heꞌi.
40,17,17,"Jesus aipoeꞌi:— Peẽ pejerovia eꞌỹ haꞌe pendeko vai vaꞌe, rakaꞌe peve ꞌrã tu aiko pendereve, rogueropoꞌaka aguã? Eru haꞌvy avaꞌi apy — heꞌi."
40,17,18,Haꞌe gui anha pe Jesus ijayvu atã ramo ojepeꞌa avaꞌi gui. Haꞌe vaꞌe hora-ve avaꞌi okuera.
40,17,19,Haꞌe ramo hemimboꞌe kuery Jesus re onhemboja vy oporandu haꞌe aeꞌia py:— Mbaꞌe re tu ore ndoroipeꞌa kuaai raꞌe anha?
40,17,20,"Ombovai haꞌe kuery pe:— Mbaꞌeta pejeroviaa kyrĩꞌi rã. Anhetẽ aipoaꞌe pẽvy: Peteĩ mostarda raꞌyĩꞌi rami ri jepe pejeroviaa oĩ vaꞌe rire kovaꞌe yvyty pe “Ejepeꞌa ke apy gui, ki katy tereo”, peje ramo ojepeꞌa ꞌrãgue. Mbaꞌeve rei ndaxyi ꞌrãgue pẽvy."
40,17,21,[Haꞌe gui haꞌe vaꞌe nunga anha ma nhanhemboꞌe haꞌe jakaru eꞌỹ re jaiko vy ꞌrãe jaipeꞌa.
40,17,22,; Haꞌe gui Galiléia yvy re hemimboꞌe kuery ijatypa ju ma ramo Jesus aipoeꞌi haꞌe kuery pe:— Ava raꞌy ojeapo vaꞌekue omboaxaa ꞌrã avakue po py.
40,17,23,Haꞌe kuery ojuka ꞌrã. Haꞌe gui mboapy araa py onhemboete ju ꞌrã — heꞌi. Haꞌe rã hemimboꞌe kuery oendu vy iporiaupa.
40,17,24,Jesus imposto opaga ukaagueCafarnaum py haꞌe kuery ovaẽ jave Pedro oĩa py ou imposto re nhombopaga vaꞌety kuery. Haꞌe rami vy oporandu okuapy mokoĩ hatãꞌi vaꞌe opaga aguã re:— Penemboꞌea ndopagai ꞌrã teve mokoĩ hatãꞌi vaꞌe? — heꞌi okuapy.
40,17,25,"— Tá, opaga ri — heꞌi ombovai vy.Haꞌe gui opy Pedro ovaẽ ramove ixupe Jesus oporandu vy aipoeꞌi:— Simão, mbaꞌexa tu reikuaa? Mavaꞌe kuery tu kovaꞌe yvy regua huvixa kuery ombopaga ꞌrã imposto re: guaꞌy kuery tyrã pa amboae regua?"
40,17,26,Pedro ombovai:— Amboae regua ri — heꞌi.Jesus aipoeꞌi ixupe:— Haꞌe rami rã taꞌy kuery opaga eꞌỹ teĩ haꞌeve.
40,17,27,"Haꞌe rami avi haꞌe kuery ivai eꞌỹ aguã tereo, eity pinda yy py, haꞌe enoẽ pira ogueraa ypy vaꞌe. Haꞌe vaꞌe juru reipeꞌa vy rejou ꞌrã peteĩ peráta hatãꞌi vaꞌe ovareveꞌi vaꞌe. Eraa, haꞌe kuery pe emeꞌẽ xegui haꞌe ndeguigua."
40,18,1,; Haꞌe jave hemimboꞌe kuery Jesus re onhemboja vy oporandu:— Mavaꞌe ndaꞌu yvateve vaꞌe oiko ꞌrã yva pygua poꞌakaa py?
40,18,2,Haꞌe ramo Jesus peteĩ kyrĩ vaꞌe oenoĩ vy omoꞌã haꞌe kuery mbyte.
40,18,3,"Haꞌe vy aipoeꞌi:— Anhetẽ aipoaꞌe pẽvy: Ndapejeko rerovai, haꞌe kyrĩ vaꞌe rami ndapeikoi ri vy ndapeikei ꞌrã yva pygua poꞌakaa py."
40,18,4,"Haꞌe nunga rupi kovaꞌe kyrĩ vaꞌe rami onhemoꞌyvyĩꞌi vaꞌe anho ꞌrã yvateve yva pygua poꞌakaa py., "
40,18,5,Haꞌe xerery rupi peteĩ kyrĩ vaꞌe kovaꞌe ramigua omovaẽ vaꞌe ma xee avi xemovaẽ.
40,18,6,"; , — Haꞌe rã kovaꞌe kyrĩgue vaꞌe ramigua xere ojeroviaa gui amongue oity ꞌrãgue py haꞌeveve oityxe vaꞌe ajuꞌy re ita guaxu mbaꞌemo monguꞌia ojokua pyre reve yeꞌẽ typyvea py oyꞌupa vaꞌe rire."
40,18,7,"— Ndaꞌevei ete ꞌrã yvy regua kuery pe heityarã oiko ramo. Mbaꞌeta oiko ꞌrãe joityarã, teĩ joityare pe ma ndaꞌevei ꞌrã."
40,18,8,"Haꞌe nunga rupi ndepo, eꞌỹ vy ndepy ri ndereity ramo ejaya, emombo ndejegui. Mbaꞌeta ndepo eꞌỹ vy ndepy jovaive reve tata ogueꞌỹ vaꞌe py nemomboa ꞌrãgue py haꞌeveve ndepo, ndepy rovaikueꞌi reve reikove aguã py reike aguã."
40,18,9,"Haꞌe peteĩ nderexa ri ndereity ramo enoẽ, haꞌe emombo ndejegui. Mbaꞌeta mokoĩve nderexa reve tata py reiko axy aguã py nemomboa ꞌrãgue py haꞌeveve peteĩꞌi nderexa reve reikove aguã py reike aguã."
40,18,10,"— Maꞌẽ, ndaꞌevei kovaꞌe kyrĩ vaꞌe rami oiko vaꞌe pe rei “Mbaꞌe vareꞌỹ” peje aguã. Mbaꞌeta aipoaꞌe pẽvy: Haꞌe kuery rarõa anjo kuery ikuai riae Xeru yva pygua renonde."
40,18,11,[Mbaꞌeta Ava raꞌy ojeapo vaꞌekue ou okanhygue ogueraa jepe aguã.
40,18,12,"— Mbaꞌexa tu peẽ peikuaa? Xapyꞌa rei peteĩ ava oguereko ꞌrã cem vexaꞌi. Haꞌe gui haꞌe vaꞌe regua peteĩ okanhy ramo noventa e nove ikuai vaꞌe oejapa ꞌrã yvyty áry, okanhy vaꞌekue oeka vy oo aguã."
40,18,13,Haꞌe gui anhetẽ aipoaꞌe pẽvy: Ojou ma vy noventa e nove okanhy eꞌỹ vaꞌe gui oguerovyꞌave ꞌrã.
40,18,14,Haꞌe rami ae avi Penderu yva pygua voi ndoipotai neĩ peteĩ kovaꞌe kyrĩgue vaꞌe regua okanhy.
40,18,15,"; , ; , "
40,18,16,"Haꞌe rã ndeayvu re ndojapyxakaxei ramo peteĩ, mokoĩ ju eraa nderupive, mokoĩ eꞌỹ vy mboapy pendu rire ayvu oiko vaꞌe oikuaa porã aguã."
40,18,17,"Haꞌe gui xapyꞌa rei noendu potai ae ramo remombeꞌu ꞌrã igreja kuery pe. Haꞌe rã igreja kuery ayvu re voi ndojapyxakai ramo amboae regua rami ꞌrã pereko, imposto re nhombopaga vaꞌety rami."
40,18,18,Anhetẽ aipoaꞌe pẽvy: Yvy re pejokua vaꞌe rei yva re voi oiko ꞌrã ojokua pyre. Haꞌe rã yvy re pejora vaꞌe rei ma yva re voi oiko ꞌrã ojora pyre.
40,18,19,Anhetẽ aipoaꞌe avi pẽvy: Peẽ kuery vaꞌe regua mokoĩ teĩ mbaꞌemo re pejerure vy joo rami peikuaa ramo Xeru yva pygua ojapo ꞌrã pẽvy.
40,18,20,Mbaꞌeta mokoĩ eꞌỹ vy mboapy teĩ xerery rupi pendeatya py xee voi aĩ ꞌrã peẽ kuery mbyte.
40,18,21,", Jesus oĩa py Pedro ou vy oporandu:— Senhor, xevy pe xe-irmão otekoavy ramo mbovykue peve ꞌrã tu aperdoa? Sete-kue peve ri ndaꞌu?"
40,18,22,Ombovai:
40,18,23,Nhomboreveare nhomboaxy eꞌỹ vaꞌe re ijayvua— Haꞌe nunga rupi yva pygua poꞌakaa py oiko ꞌrã peteĩ huvixave guembiguai kuery orevea ombopaga uka vaꞌe rami.
40,18,24,Jypyꞌi haꞌe oĩa py peteĩ oguerua dez mil poyikue prata guigua oreve vaꞌe.
40,18,25,"Haꞌe vaꞌe ma opaga aguã ndoguerekoi ramo ipatõ aipoeꞌi ovendea aguã escravo-rã, taꞌyxy, taꞌy kuery haꞌe oguereko vaꞌe haꞌe javi guive, orevea omboekoviapa aguã."
40,18,26,"Haꞌe ramo hembiguai guenapyꞌã re oĩ reve ojerure: “Xerarõveꞌi ranhe, apagapa ꞌrã”, heꞌi."
40,18,27,"Haꞌe ramo ipatõ omboaxy vy omondouka rive, oreveague omboguepa."
40,18,28,— Haꞌe gui haꞌe vaꞌe tembiguai oo vy peteĩ oirũ ojou cem ára repy eteꞌi ixupe oreve vaꞌe. Haꞌe vy ogueroꞌa vy ojyryvipy. Haꞌe vy aipoeꞌi: “Epagapa ke rerevea.”
40,18,29,"Haꞌe ramo irũ ipy yvyꞌiry oĩ vy aipoeꞌi ixupe: “Xerarõveꞌi ranhe, apagapa ꞌrã”, heꞌi."
40,18,30,Haꞌe rami teĩ noendu potai. Haꞌe rami ꞌrãgue py oo vy omboty uka nhuã py orevea opagapa peve.
40,18,31,— Haꞌe rami joguereko axy rã irũ kuery oexa vy iporiaupa okuapy. Opatõa py jogueraa vy omombeꞌu oiko vaꞌekue haꞌe javi.
40,18,32,"Haꞌe ramo ipatõ guembiguai oenoĩ uka ju vy aipoeꞌi ixupe: “Tembiguai heko vai vaꞌe, ndee rejerurea rami xee amboguepa rereveague haꞌe javi."
40,18,33,Haꞌvy ndee ndaꞌevei ri tyꞌy xee romboaxyague rami neirũ remboaxy aguã?” heꞌi.
40,18,34,"Haꞌe vy ipoxy vy omboaxa hereko axyarã kuery pe, orevea opagapa peve."
40,18,35,"Haꞌe rami ae avi Xeru yva pygua penderereko ꞌrã, pendepyꞌa py peteĩ-teĩ pende-irmão peperdoa eꞌỹ ramo."
40,19,1,"Haꞌe rami Jesus ijayvupa ma vy ojepeꞌa Galiléia gui, Judéia katyꞌi oo Jordão yakã rovaigua re."
40,19,2,Heta ete ojeꞌoi hakykue. Haꞌe ramo omonguerapa haꞌe py.
40,19,3,; Jesus oĩa py ou amongue fariseu kuery. Oeko aꞌã vy oporandu okuapy:— Haꞌeve ndaꞌu mbaꞌemokue py rive ime kuery opoi aguã guaꞌyxy gui?
40,19,4,Haꞌe ramo ombovai:
40,19,6,"Haꞌe rami vy mokoĩ veꞌỹ ma ikuai, peteĩꞌi toꞌo ma. Haꞌe nunga rupi Nhanderuete omoirũ rire avave rei tombojaꞌo eme — heꞌi.; "
40,19,7,"Haꞌe gui oporanduve ju ixupe:— Mbaꞌe re haꞌvy Moisés omeꞌẽ uka rakaꞌe kuaxia para omendaague mbovaipaarã, omenda vaꞌe opoi aguã?"
40,19,8,Jesus ombovai:— Peneakã ratã ramo Moisés penemomboi uka rakaꞌe penderaꞌyxy gui. Haꞌe rami teĩ jypyꞌi guive eꞌỹ oejaa haꞌe ramigua.
40,19,9,"Haꞌe rã xee ma aipoaꞌe pẽvy: Itavy reiague reꞌỹ ri guaꞌyxy gui ava opoi vy amboae re omenda vaꞌe ma itavy, [haꞌe opoi pyre re omenda vaꞌe voi itavy avi — heꞌi."
40,19,10,Haꞌe gui ma hemimboꞌe kuery ju aipoeꞌi ixupe:— Haꞌe rami ri avakue guaꞌyxy kuery reve joguereko ramo haꞌeveve omenda eꞌỹ re ae ikuai aguã.
40,19,11,"Jesus ombovai:— Haꞌe ramigua ayvu ma pavẽ pegua eꞌỹ, amongue pe eteꞌi, haꞌe rami aguã omeꞌẽa vaꞌe pe anho."
40,19,12,Mbaꞌeta ikuai ituiꞌi guive omenda eꞌỹ vaꞌerãe. Ikuai avi haꞌe rami aguã rami avakue ojapo vaꞌekue. Haꞌe amboae ju ikuai avi yva pygua poꞌakaa rupi vy omenda eꞌỹ vaꞌe. Haꞌe vaꞌe ayvu rami oiko aguã haꞌeve vaꞌe toiko haꞌe rami.
40,19,13,"; Haꞌe gui Jesus oĩa py oguerua kyrĩgue, haꞌe kuery re opo omoĩ reve onhemboꞌe aguã. Haꞌe ramo herua kuery pe hemimboꞌe kuery ijayvu ete."
40,19,14,"Haꞌe rami rã Jesus aipoeꞌi:— Tove tou kyrĩgueꞌi xea py, pejoko eme, mbaꞌeta kovaꞌe ramiguaꞌi peguarã ae yva pygua poꞌakaa — heꞌi."
40,19,15,Haꞌe vy kyrĩgue re opo omoĩ ma rire ojepeꞌa haꞌe gui.
40,19,16,"; Haꞌe jave Jesus oĩa py peteĩ ou vy oporandu:— Poromboꞌea, mbaꞌe ndaꞌu ajapo ꞌrã iporã vaꞌe, tekove marã eꞌỹ aupity aguã?"
40,19,17,Jesus ombovai:— Mbaꞌe re tu iporã vaꞌe rejapoa re reporandu ri? Heko porã vaꞌe ma peteĩꞌi anho oiko. Haꞌe gui tekove reupityxe vy ejapo haꞌvy ojapo uka pyre — heꞌi.
40,19,18,"Haꞌe ramo oporanduve ju ixupe:— Marã ramigua ojapo uka pyre haꞌvy?Jesus ombovai:— Ejojuka eme, ndetavy eme, nemonda eme, ndeapu eme,"
40,19,19,"emboete nderu haꞌe ndexy, haꞌe gui eayvu neirũ ndee ae rejeayvua rami — heꞌi."
40,19,20,Kunumi vaꞌe aipoeꞌi:— Haꞌe nunga haꞌe javi ajapopa ae ma. Mbaꞌe tu xevy oata teri?
40,19,21,Jesus ombovai:; 
40,19,22,"Haꞌe rami ijayvu rã kunumi vaꞌe oendu vy iporiau reve ojepeꞌa, oguerekopa vaꞌe vy."
40,19,23,; Haꞌe ramo Jesus aipoeꞌi guemimboꞌe kuery pe:
40,19,24,Aipoaꞌe avi pẽvy: Nhanderuete poꞌakaa py oguerekopa vaꞌe oikea gui ndaxyive juu nambi kua rupi mymba camelo oaxa aguã — heꞌi.
40,19,25,Hemimboꞌe kuery haꞌe nunga oendu vy onhemondyipa. Haꞌe vy aipoeꞌi okuapy:— Haꞌe rami vy mbaꞌe xagua ꞌrã tu oo jepe?
40,19,26,"Haꞌe kuery re Jesus omaꞌẽ vy ombovai:— Haꞌe nunga ma avakue pe haxy ete, haꞌe rã Nhanderuete pe ma mbaꞌeve ndaxyi — heꞌi."
40,19,27,Haꞌe ramo Pedro aipoeꞌi ixupe:— Ore kuery ma opa mbaꞌe roejapa vaꞌekue nderupive orekuai aguã. Mbaꞌe ꞌrã tu haꞌvy ore rojopy?
40,19,28,"Jesus ombovai:— Anhetẽ aipoaꞌe pẽvy: Peẽ kuery xerupive peo vaꞌe, opa mbaꞌe ipyaupaa ára py Ava raꞌy ojeapo vaꞌekue tenda openaaty hexakãmba vaꞌe áry oguapy ramo peẽ voi peguapy ꞌrã doze tenda áry, Israel kuery doze regua ikuai vaꞌe re pepena vy."
40,19,29,"Haꞌe gui haꞌe javi xerery káuxa ngoo oeja vaꞌe, guyvy, gueindy, nguu, oxy, [guaꞌyxy, guaꞌy eꞌỹ vy oyvy, haꞌe kuery ma ojou retave ꞌrã, haꞌe gui tekove marã eꞌỹ avi ꞌrã oupity."
40,19,30,"Haꞌe rami teĩ tenonde pyguare ma heta ꞌrã opyta takykue py, haꞌe rã takykue pyguare ma tenonde py ꞌrã ikuai."
40,20,1,Uvaty py ombaꞌeapo vaꞌe kuery omombeꞌuague— Mbaꞌeta yva pygua poꞌakaa py oiko ꞌrã peteĩ hoo vaꞌe oikoa rami. Haꞌe vaꞌe ma koꞌẽ rai ramove oo ombaꞌe uvaty rupi ombaꞌeapo vaꞌerã reka vy.
40,20,2,Haꞌe gui ombaꞌeapo vaꞌerã kuery reve jogueroayvu peteĩ-teĩ pe peteĩ ára repy omeꞌẽ aguã re. Haꞌe rami vy omondouka uvaty katy.
40,20,3,Kuaray mbyte eꞌỹ mbove oo vy tetã mbyte py ojou ikuai rive vaꞌe.
40,20,4,"Haꞌe vy aipoeꞌi: “Tapeo peẽ voi uvaty py. Haꞌe rã xee ma haꞌevea rami ꞌrã apaga”, heꞌi. Haꞌe ramo haꞌe kuery avi oo."
40,20,5,"— Kuaray mbyte jave teĩgue ju oo, haꞌe gui kuaray ojeroꞌa jave guive oo vy haꞌekue rami ae ju jogueroayvu."
40,20,6,Haꞌe gui kaꞌaru raiꞌi jave ju oo vy amboae kuery ojou ikuai rive vaꞌe. Haꞌe vy oporandu haꞌe kuery pe: “Mbaꞌe re tu ára pukukue re peĩ rive apy?”
40,20,7,"Ombovai: “Mbaꞌeta avave rei noremombaꞌeapoai”, heꞌi okuapy. Haꞌe ramo aipoeꞌi: “Peẽ voi ke tapeo haꞌvy uvaty py.”"
40,20,8,"— Haꞌe gui kaꞌaru jave uvaty ja aipoeꞌi kapata pe: “Enoĩmba ombaꞌeapo vaꞌe kuery, haꞌe epaga. Takykue py oo vaꞌekue gui remboypy ꞌrã oo ypy vaꞌekue peve”, heꞌi."
40,20,9,Haꞌe ramo kaꞌaru raiꞌi jave ombaꞌeapo vaꞌekue ou ramo peteĩ-teĩ pe omeꞌẽ peteĩ ára repy.
40,20,10,Haꞌe gui tenonde py oo vaꞌekue ju ovaẽ vy oexaꞌã ojopy retave aguã re. Haꞌe rami teĩ haꞌe kuery pe voi peteĩ ára repy ae omeꞌẽ. Haꞌe vaꞌe ojopy rire ija re ijayvu rei okuapy.
40,20,12,"Haꞌe vy aipoeꞌi: “Pevaꞌe kuery takykue py ou vaꞌekue tu peteĩ hora eteꞌi ombaꞌeapo vaꞌeri ore rami ae repaga, ore ára pukukue re kuaray aku rogueropoꞌaka vaꞌekue ri”, heꞌi okuapy."
40,20,13,"— Haꞌe ramo haꞌe kuery vaꞌe regua pe ija ombovai vy aipoeꞌi: “Xeirũ, xee ma haꞌeve eꞌỹa rami ndoroguerekoi. Ndereve ndorojogueroayvui ri ty raꞌe peteĩ ára repy re?"
40,20,14,"Ejopy haꞌvy ndeperáta, tereo, mbaꞌeta takykue py ou vaꞌekue pe avi ameꞌẽxe pẽvy ameꞌẽa rami. Ndaꞌevei ri ndaꞌu xee aipotaa rami mbaꞌemo areko vaꞌe aiporu aguã? Tyrã pa rejou vai teve xeporayvua?” heꞌi."
40,20,16,"Haꞌe rami vy takykue pyguare ma opyta ꞌrã tenonde py. Haꞌe rã tenonde pyguare ma takykue py ꞌrã opyta. [Mbaꞌeta heta ꞌrã oenoĩa, haꞌe rã mbovyꞌi ꞌrã oiporavoa."
40,20,17,; Jerusalém tetã katy Jesus oo vy doze guemimboꞌe kuery oenoĩ haꞌe kuery aeꞌi. Tape rupi ojeꞌoia rupi aipoeꞌi haꞌe kuery pe:
40,20,18,— Pendu ke. Aỹ ma jajeꞌoi nhainy Jerusalém katy. Haꞌe py ma Ava raꞌy ojeapo vaꞌekue omboaxaa ꞌrã sacerdote yvatekueve vaꞌe haꞌe kuaxia re nhomboꞌe vaꞌety kuery pe. Haꞌe rã haꞌe kuery ma ojuka uka ꞌrã.
40,20,19,"Haꞌe gui amboae regua kuery pe ju ꞌrã omboaxa ojavyky rei, oinupã haꞌe kuruxu re omoĩ aguã. Haꞌe gui ma mboapy araa py onhemboete ju ꞌrã."
40,20,20,Haꞌe gui Jesus oĩa py Zebedeu raꞌyxy ou opiꞌa kuery reve. Omboete vy ojerure oipytyvõ aguã re.
40,20,21,"Haꞌe ramo Jesus oporandu ixupe:— Mbaꞌe tu reipota?Kunha vaꞌe ombovai:— Ndepoꞌakaa py ma kovaꞌe mokoĩ xepiꞌa toguapy peteĩ reiporu kuaa regua re, haꞌe amboae ma ndeaxua re — heꞌi."
40,20,22,Haꞌe ramo Jesus ombovai:— Peẽ ndapeikuaai mbaꞌe nunga re pa pejerurea. Haꞌeve ꞌrã ri tyꞌy karo xee ayꞌu aguã vaꞌe gui peẽ voi peyꞌu aguã?Ombovai:— Haꞌeve ꞌrã — heꞌi okuapy.
40,20,23,Haꞌe ramo aipoeꞌi haꞌe kuery pe:— Peyꞌu ꞌrãe xekaro gui. Haꞌe rã aiporu kuaa regua re haꞌe xeaxua re oguapy vaꞌerã ma xee eꞌỹ ꞌrã aiporavo. Haꞌe rami aguã ma Xeru oiporavo vaꞌekue pe anho — heꞌi.
40,20,24,Haꞌe rã hemimboꞌe kuery mboae dez ikuai vaꞌe ma haꞌe nunga oendu vy ivai okuapy mokoĩ joegua pe.
40,20,25,"Haꞌe ramo Jesus oenoĩmba vy aipoeꞌi:— Yvy jave regua huvixa kuery ma joguereko atã ꞌrã, haꞌe kuery vaꞌe regua yvatekueve ipoꞌaka ꞌrãe joe."
40,20,26,"Haꞌe rã pende kuery ma haꞌe rami eꞌỹ ꞌrã pendekuai. Haꞌe rami ꞌrãgue py peẽ kuery vaꞌe regua joegui yvatevexe vaꞌe toiko pavẽ rembiguai rami., ; ; "
40,20,27,"Tenondexe vaꞌe ma nhoembiguai rami toiko,"
40,20,28,"Ava raꞌy ojeapo vaꞌekue rami avi, mbaꞌeta haꞌe ma jojokuai aguã eꞌỹ ou, haꞌe rã tembiguai rami ou guekove omeꞌẽ aguã heta rekovia, ogueraa jepe aguã."
40,20,29,; Haꞌe kuery Jericó tetã gui oo jave heta ete ojeꞌoi hupive.
40,20,30,"Haꞌe jave tape yvýry mokoĩ ára revegua eꞌỹ oguapy oiny vaꞌe ma Jesus oaxa ovya oendu vy ojapukai:— Senhor, Davi ramymino, oremboaxy ke! — heꞌi."
40,20,31,"Haꞌe ramo heta vaꞌe kuery ijayvu okyrirĩ aguã. Haꞌe rami teĩ haꞌe kuery ojapukaive tema:— Senhor, Davi ramymino, oremboaxy ke!"
40,20,32,Haꞌe ramo Jesus opyta hoꞌamy vy oenoĩ. Oporandu haꞌe kuery pe:— Mbaꞌe tu peipota ajapo pẽvy?
40,20,33,"Ombovai:— Senhor, ore ma roexaxe — heꞌi."
40,20,34,"Haꞌe ramo Jesus omboaxy vy opoko haꞌe kuery rexa re. Haꞌe ramove oexa ju, haꞌe vy ojeꞌoi hakykue."
40,21,1,"; ; Haꞌe gui ma Jerusalém py Jesus ovaẽ raiꞌi ma vy Betfagé tekoa py ranhe ovaẽ, Oliveiras yvyty katyꞌi. Haꞌe gui omondouka mokoĩ guemimboꞌe. Haꞌe vy aipoeꞌi:"
40,21,2,— Tapeo peẽ ranhe pevaꞌe tekoa oĩ vaꞌe py. Haꞌe py pejou ꞌrã peteĩ mburika ixã re hiꞌaĩ vaꞌe. Haꞌe vaꞌe reve peteĩ taꞌyꞌi avi hiꞌaĩ. Pejora vy ke peru.
40,21,3,Haꞌe gui xapyꞌa rei amongue pendevy ijayvu ramo haꞌe kuery pe “Senhor ma oipota” peje ꞌrã. Haꞌe ramo ogueru ruka ꞌrã pẽvy — heꞌi.
40,21,4,"Haꞌe nunga oiko ojeupity aguã profeta pe aipoeꞌi ukaague: “Aipoꞌere Sião pygua kuery pe: ‘Pee ma ou oiny penderuvixaverã. Haꞌe ma onhemboyvate vaꞌeꞌỹ vy mburika áry ou, mburikaꞌi ombovoyipy raꞌy áry’, ꞌre.”"
40,21,6,Haꞌe ramo hemimboꞌe kuery oo vy Jesus aipoeꞌiague rami ojapo.
40,21,7,Haꞌe vy ogueru mburika taꞌyꞌi reve. Hiꞌáry omoĩ oao. Haꞌe ramo Jesus oĩ hiꞌáry.
40,21,8,"Haꞌe gui heta vaꞌe kuery tape rupi oipyo okuapy oao, haꞌe amboae kuery ma yvyra rogue ojaya vy onhono avi tape rupi."
40,21,9,Haꞌe gui heta vaꞌe kuery tenonde haꞌe hakykue ojeꞌoi vaꞌe ojapukai vy aipoeꞌi:
40,21,10,Jerusalém tetã py ovaẽ ma ramo tetã pygua kuery mavaꞌe paa ndoikuaai vy oporandu okuapy:— Mavaꞌe tu pevaꞌe?
40,21,11,"Haꞌe ramo heta vaꞌe kuery ojapukai:— Pevaꞌe ma profeta Jesus, Galiléia regua Nazaré pygua."
40,21,12,"; , Templo py Jesus oike vy oipeꞌapa mbaꞌemo vendea haꞌe mbaꞌemo joguaa kuery haꞌe py ikuai vaꞌekue. Oitypa guive peráta mboekoviaa kuery mesa, haꞌe apykaxu vendea kuery renda."
40,21,13,Haꞌe vy aipoeꞌi haꞌe kuery pe:
40,21,14,Templo py nhomboꞌeagueTemplo py Jesus oĩa py ou ára revegua eꞌỹ haꞌe oguata eꞌỹ vaꞌe kuery. Haꞌe ramo omonguerapa.
40,21,15,"Haꞌe rã sacerdote yvatekueve vaꞌe haꞌe kuaxia re nhomboꞌe vaꞌety kuery ma Jesus mbaꞌemo porã ojapo rã oexa vy ndojou porãi okuapy, haꞌe kyrĩgue “Toguerovyꞌaa Davi ramymino” heꞌi okuapy rã oendu vy guive.; ,  Haꞌe rami vy oporandu okuapy ixupe:"
40,21,17,Haꞌe rami vy tetã gui ojepeꞌa vy Betânia katy ju. Haꞌe py ma oke.
40,21,18,", Koꞌẽ ajeꞌiveꞌi reve tetã katy ojevya rupi inhembyayi."
40,21,19,"Tape yvýry peteĩ figoꞌy hiꞌaĩ vaꞌe oexa vy ovaẽ haꞌe py, teĩ mbaꞌeve ndojoui hogue eꞌỹ vy. Haꞌe rami vy haꞌe vaꞌe pe aipoeꞌi: “Toikove eme ndeꞌa”, heꞌi ramove figoꞌy ipirupa vyvoi."
40,21,20,Hemimboꞌe kuery haꞌe nunga oexa vy onhemondyipa. Haꞌe vy aipoeꞌi:— Ipiru vyvoi nda figoꞌy.
40,21,21,"Haꞌe gui Jesus aipoeꞌi haꞌe kuery pe:— Anhetẽ aipoaꞌe pẽvy: Pexaꞌã rei ꞌrãgue py pejerovia ete ramo figoꞌy re oiko vaꞌekue ramigua anho eꞌỹ ꞌrã oiko. Kovaꞌe yvyty pe “Ejepeꞌa, enhemombo yeꞌẽ py”, peje ramo voi oiko ꞌrã."
40,21,22,Pejeroviaa rupi ri penhemboꞌe vy pejopy ꞌrã pejerurea.
40,21,23,; Templo py Jesus ovaẽ vy nhomboꞌe oiny. Haꞌe ramo sacerdote yvatekueve vaꞌe haꞌe heta vaꞌe mongetaaty kuery ombojere rei vy oporandu okuapy:— Mavaꞌe poꞌakaa rupi tu haꞌe nunga rejapo reikovy? Mavaꞌe tu nembopoꞌaka?
40,21,24,"Jesus ombovai:— Xee voi aporandu ta pẽvy. Xevy pe pembovai ramo xee voi amombeꞌu ꞌrã mavaꞌe poꞌakaa rupi pa haꞌe nunga ajapoa. Maguigua ndaꞌu Batista nhomongaraia? Yva guigua tyrã pa avakue guigua rakaꞌe? — heꞌi.Haꞌe ramo haꞌe kuery joo meme ranhe ijayvu okuapy:— Xapyꞌa rei “Yva gui”, jaꞌe ramo haꞌe ombovai ju ꞌrã: “Mbaꞌe re haꞌvy ndapejeroviai hexe?” heꞌi ꞌrã nhandevy."
40,21,28,"Mokoĩ taꞌy re ombojojaague— Mbaꞌexa tu peikuaa? Oiko peteĩ ava mokoĩ taꞌy vaꞌe. Tykeꞌy oĩa py oo vy aipoeꞌi: “Xeraꞌy, tereo aỹ, embaꞌeapo xembaꞌe uvaty py.”"
40,21,29,"Haꞌe ramo “Haꞌeve senhor”, heꞌi vaꞌeri ndooi."
40,21,30,— Haꞌe gui tyvy oĩa py ju tuu oo vy haꞌekue rami ae ijayvu. Haꞌe rã haꞌe vaꞌe ma aipoeꞌi: “Xee ndaa reguai” heꞌi rire ndaꞌevei nho vy oo.
40,21,31,Mavaꞌe ete ndaꞌu mokoĩ vaꞌe gui ojapo nguu oipotaa rami?Ombovai:— Tyvy rima — heꞌi okuapy.Jesus omombeꞌu porãve haꞌe kuery pe:— Anhetẽ aipoaꞌe pẽvy: Peẽ kuery gui imposto re nhombopaga vaꞌety kuery haꞌe kunhague itavy rei vaꞌekue ranhe ꞌrã oike Nhanderuete poꞌakaa py.
40,21,33,"; — Pejapyxaka ke mbaꞌemo re ambojoja vy ayvu mboae amombeꞌu rã. Oiko peteĩ ava hoo vaꞌe. Haꞌe vaꞌe onhotỹ uva, haꞌe rire ijyvýry rupi ojapo kora. Ojapo uva oumbiri atyrã haꞌe torre. Haꞌe rami vy omboaxa opena vaꞌerã kuery po py. Haꞌe rire oo guekoa gui."
40,21,34,"— Hiꞌa omonoꞌõa ára ovaẽ ramo opena vaꞌe kuerya py ija ombou guembiguai kuery, ojopy aguã uvaꞌa ixupegua."
40,21,35,"Haꞌe ramo opena vaꞌe kuery hembiguai kuery ojopy vy amongue oinupãmba, amboae ojuka, haꞌe rã amboae ma ojapipa ita py."
40,21,36,Haꞌe gui ma ija hetave ju ombou guembiguai. Haꞌe rã haꞌekue rami ae ju oguereko.
40,21,37,"Opa vygua ombou guaꞌy ae. Haꞌe vy aipoeꞌi: “Xeraꞌy ete ramo omboete ꞌrã ko”, heꞌi."
40,21,38,"— Haꞌe rami teĩ ombaꞌeapo vaꞌe kuery taꞌy oexa vy aipoeꞌi joupe-upe: “Pevaꞌe ma uvaty jarã ete. Jajuka teve, uvaty nhandevy ju opyta aguã”, heꞌi okuapy."
40,21,39,Haꞌe gui ojopy vy uvaty gui ogueraa vy ojuka.
40,21,40,— Haꞌe gui uvaty ja ou vy mbaꞌe ndaꞌu ojapo ꞌrã opena vaꞌe kuery re?
40,21,41,"Haꞌe ramo ombovai okuapy:— Ojuka ukapa ꞌrã heko vai vaꞌe kuery, haꞌe vy amboae kuery pe ju ꞌrã omboaxa uvaty, hiꞌa ára py ixupegua omeꞌẽ vaꞌerã pe — heꞌi okuapy."
40,21,42,Haꞌe ramo Jesus oporandu haꞌe kuery pe:
40,21,43,"Haꞌe nunga rupi aipoaꞌe pẽvy: Pendegui Nhanderuete oipeꞌa ꞌrã opoꞌakaa, amboae regua pe ju ꞌrã omboaxa, ixupegua omeꞌẽ vaꞌerã kuery pe. Haꞌe vaꞌe ita re hoꞌa vaꞌe opẽmba ꞌrã. Haꞌe rã amongue áry ita hoꞌa ramo ikuꞌipa ꞌrã — heꞌi."
40,21,45,Povaꞌe ayvu omombeꞌu rã sacerdote yvatekueve vaꞌe haꞌe fariseu kuery oendu vy oikuaa haꞌe kuery re ae ri Jesus ijayvua.
40,21,46,"Haꞌe vy ojopyxe teĩ okyje heta vaꞌe kuery gui, profeta oikoa rami oikuaa pavẽ ramo."
40,22,1,Omendaa py okaru okuapy vaꞌe re ombojojaagueTeĩgue ju Jesus mbaꞌemo re ombojoja vy ijayvu. Haꞌe vy aipoeꞌi haꞌe kuery pe:
40,22,2,— Yva pygua poꞌakaa py oiko ꞌrã peteĩ huvixave taꞌy omendaa py ngaru ojapo vaꞌe rami avi.
40,22,3,"Haꞌe gui guembiguai kuery omondouka omombeꞌu aguã omendaa py ou vaꞌerã vaꞌe pe ou aguã, teĩ haꞌe kuery ndouxei."
40,22,4,"Amboae guembiguai ju omondouka po rami ijayvu reve: “Aipoꞌre ke aenoĩ vaꞌe kuery pe: ‘Areko katupa ma ngaru. Xerymba vaka haꞌe vaka raꞌy ikyra vaꞌe ajuka, haꞌe javi oĩmba ma. Peju ke ngaru oĩa py’, ꞌre ꞌrã.”"
40,22,5,"— Haꞌe rami teĩ haꞌe kuery ndoikuaa potai vy ojeꞌoipa. Peteĩ oo ombaꞌety katy, haꞌe rã amboae ma vendeaty katy oo."
40,22,6,"Amboae kuery ma tembiguai kuery ojopy vy ojavyky rei, ojuka guive."
40,22,7,"Haꞌe ramo huvixave ipoxy. Haꞌe vy xondaro kuery ju omondouka vy ojuka ukapa jojukaare kuery, haꞌe omoendy uka haꞌe kuery retã."
40,22,8,— Haꞌe rire guembiguai kuery pe ju aipoeꞌi: “Areko katupa ma ngaru teĩ aenoĩ uka vaꞌekue ma ndaꞌevei amovaẽ aguã.
40,22,9,"Haꞌe rami ri rã tapeo tape pia ikuai vaꞌe rupi, peovaexĩ vaꞌe rei penoĩ omendaa py ou aguã”, heꞌi imondovy."
40,22,10,"Haꞌe ramo tembiguai kuery tape rupi ojeꞌoi vy omboaty ojou vaꞌe haꞌe javi, heko porã haꞌe heko vai vaꞌe guive. Haꞌe rã opy okaru aguã py tynyẽ oenoĩ vaꞌekue."
40,22,11,"— Haꞌe gui huvixave oike vy mesa py ikuai vaꞌe oexapa. Oexa avi peteĩ ava omendaa pygua ao py eꞌỹ onhemonde vaꞌe., ; , "
40,22,12,"Haꞌe vy oporandu ixupe: “Xeirũ, mbaꞌexa tu apy reike omendaa pygua ao remoĩ eꞌỹ re?” heꞌi ramo haꞌe vaꞌe nombovai."
40,22,13,"— Haꞌe ramo huvixave aipoeꞌi guembiguai kuery pe: “Pejokua ipo haꞌe ipy, haꞌe pemombo oka katy pytũa py”, heꞌi. Haꞌe py ma ojaeꞌopaa haꞌe opa marã onhendua ꞌrã."
40,22,14,"Mbaꞌeta heta ꞌrã oenoĩa, haꞌe rã mbovyꞌi ꞌrã oiporavoa."
40,22,15,; Haꞌe ramo fariseu kuery ojepeꞌa vy joo meme oikuaa pota okuapy marã rami vy pa omoĩ vai aguã re ayvu py.
40,22,16,"Haꞌe rami vy guemimboꞌe kuery ombou Herodes-a katygua kuery reve, Jesus pe aipoeꞌi aguã:— Poromboꞌea, ore roikuaa ndee anhetẽ vaꞌea, haꞌe anhetẽ rupi renhomboꞌe Nhanderuete oipota vaꞌe re. Neĩ joegui peteĩve ndereayvuvei, mbaꞌeta nderekuaa potai avakue yvatea re."
40,22,17,"Haꞌe gui aipoꞌere ke orevy: Mbaꞌexa tu ndee reikuaa? Haꞌevea rami ri ndaꞌu César pe nhameꞌẽ imposto repy, tyrã pa any?"
40,22,18,"Jesus haꞌe kuery ijaꞌe eꞌỹa oikuaa vy aipoeꞌi:— Pendeko porã merami rive vaꞌe, mbaꞌe re tu xereko aꞌãxe ri?"
40,22,19,Pexa uka haꞌvy xevy peteĩ hatãꞌi vaꞌe imposto peguarã — heꞌi. Haꞌe ramo ixupe ogueru peteĩ hatãꞌi vaꞌe. Haꞌe rã oporandu haꞌe kuery pe:— Kovaꞌe re ma mavaꞌe raꞌangaa haꞌe mavaꞌe rery tu oĩ?
40,22,21,Ombovai okuapy:
40,22,22,Haꞌe nunga haꞌe kuery oendu vy onhemondyipa reve oejapa ojeꞌoivy.
40,22,23,; Haꞌe vaꞌe árave oĩa py ou saduceu kuery vaꞌe regua. Haꞌe vaꞌe kuery ma ndogueroviai nhanhemboete ju ꞌrãa. Haꞌe gui oporandu okuapy ixupe:
40,22,24,"— Poromboꞌea, Moisés aipoeꞌi: “Amongue taꞌy eꞌỹ re omano ramo tyvy ju omenda ꞌrã imeveꞌỹ vaꞌe re, omano vaꞌe raꞌyrã vaꞌekue oguereko aguã”, heꞌi rakaꞌe."
40,22,25,Haꞌe gui ikuai rakaꞌe sete joegua. Tujave vaꞌe ma omenda vaꞌekue ri taꞌy eꞌỹ re omano vy guaꞌyxykue oeja guyvy pe.
40,22,26,"Haꞌekue rami ae ju oiko tyvy re, mboapya, haꞌe gui sete ikuai vaꞌe haꞌe javive re."
40,22,27,Haꞌe kuery haꞌe javi omanomba rire kunha vaꞌe avi omano.
40,22,28,Haꞌe gui onhemboete jevya ára ndaꞌu sete joegua ikuai vaꞌe gui mavaꞌe eteꞌi ꞌrã oiko kunha vaꞌe me? Mbaꞌeta kunha vaꞌe re sete-ve omenda rire.
40,22,29,"Jesus aipoeꞌi haꞌe kuery pe:— Pejavy, mbaꞌeta ndapeikuaai ipara re oĩa, neĩ Nhanderuete poꞌakaa."
40,22,30,"Mbaꞌeta onhemboetepa ju vaꞌekue ma nomendaavei, neĩ nanhomomendaavei ma ꞌrã guive. Haꞌe rami ꞌrãgue py anjo kuery rami ꞌrã ikuai yva re."
40,22,31,Haꞌe gui omanoague gui onhemboetepa ju ꞌrãa re ndaperoayvui teve Nhanderuete pendevy aipoeꞌiague: 
40,22,33,Haꞌe rami omboꞌe rã heta vaꞌe kuery oendu vy onhemondyipa.
40,22,34,Haꞌe gui Jesus saduceu kuery omokyrirĩague fariseu kuery oendu vy haꞌe kuery ju nhomboaty jogueroayvu aguã. Haꞌe gui peteĩ haꞌe kuery regua lei re nhomboꞌe vaꞌety ou oeko aꞌã vy. Haꞌe vy oporandu ixupe:
40,22,36,"— Poromboꞌea, mbaꞌe nunga lei re ojapo uka pyre tu pavẽ gui yvateve vaꞌe?"
40,22,37,Jesus ombovai:
40,22,39,"Haꞌe vaꞌe rire ma po rami ju: “Reayvu ꞌrã neirũ kuery ndee ae rejeayvua rami”, heꞌi vaꞌe."
40,22,40,Povaꞌe mokoĩ ojapo uka pyre guigua ma lei haꞌe profeta kuery nhomboꞌeague haꞌe javi — heꞌi.
40,22,41,; Fariseu kuery ijatypa rã Jesus oporandu haꞌe kuery pe:
40,22,42,— Mbaꞌexa tu peikuaa Cristo oikoa? Mavaꞌe ramymino tu oiko?Haꞌe kuery ombovai:— Davi ramymino rima — heꞌi okuapy.
40,22,43,Jesus aipoeꞌi:— Mbaꞌexa tu haꞌvy ixupe Davi “Senhor” heꞌi Nheꞌẽ gui? Mbaꞌeta aipoeꞌi:
40,22,45,Haꞌe rami vy Davi voi “Senhor” heꞌi ixupe. Mbaꞌexa tu haꞌvy hamymino avi ri oiko? — heꞌi.
40,22,46,Haꞌe rã peteĩve nombovai kuaai. Haꞌe vaꞌe ára guive neĩ peteĩve ndaꞌipyꞌa guaxuvei ixupe oporandu aguã mbaꞌemo re.
40,23,1,"Haꞌe ramo heta vaꞌe kuery pe ju Jesus aipoeꞌi, guemimboꞌe kuery guive:"
40,23,2,— Kuaxia re nhomboꞌe vaꞌety haꞌe fariseu kuery oguapy ꞌrã okuapy Moisés renda py.
40,23,3,"Haꞌe nunga rupi pejapo haꞌe pemoĩ porã ꞌrã haꞌe kuery ojapo uka vaꞌe haꞌe javi. Haꞌe rami teĩ peiko eme haꞌe kuery ikuaia rami, mbaꞌeta haꞌe kuery nhomboꞌe teĩ ndojapoi ꞌrã oayvua ae."
40,23,4,"Haꞌe kuery ma nhombovoyi raxa ꞌrã [ndogueropoꞌakai vaꞌerã py, ijaxiꞌy áry oupi vaꞌe rami. Haꞌe rami teĩ haꞌe kuery ma neĩ okuã py voi nanhopytyvõi ꞌrã."
40,23,5,"Haꞌe kuery ikuaia haꞌe javi ma amboae kuery oexa aguã rive. Haꞌe rami vy lei ryruꞌi ipyve vaꞌe anho ojee ojokua, haꞌe oao apy voi ombopotypa ꞌrã ipukuve vaꞌe py.Judeu kuery gueko rami vy ngova haꞌe ojyva re ojokua ꞌrã hyruꞌi lei regua ayvu oĩa."
40,23,6,Okarua py haꞌe onhemboꞌeaty py oguapy ꞌrã tenda tenondeve oĩ vaꞌe py anho.
40,23,7,Tetã mbyte rupi ikuai vy oipota ꞌrã avakue oxarura vy “Xemboꞌea” heꞌi aguã.
40,23,8,"— Haꞌe rã peẽ ma pendejeupe “Xemboꞌea” peje uka aguã ndaꞌevei, mbaꞌeta peteĩꞌi anho oiko penemboꞌea, haꞌe rã peẽ ma joeguaꞌi meme pendekuai."
40,23,9,"Haꞌe apy yvy re avave rei pe “Oreru” peje eme, mbaꞌeta Penderu peteĩꞌi oiko yva pygua."
40,23,10,"Neĩ joupe “Xererekoa” peje aguã ndaꞌevei, mbaꞌeta peteĩꞌi oiko pendererekoa. Haꞌe vaꞌe ma Cristo."
40,23,11,Haꞌe rã peẽ kuery regua yvatekueve vaꞌe ma pavẽ rembiguai rami ꞌrã pendekuai.
40,23,12,Haꞌe javive onhemboyvateve vaꞌekue ma omoꞌyvyĩꞌiave ꞌrã. Haꞌe rã onhemoꞌyvyĩꞌi vaꞌekue ma omboyvateave ꞌrã.
40,23,13,"Jesus “Ndaꞌevei ete ꞌrã”, heꞌiague— Peẽ kuery kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta yva pygua poꞌakaa rokẽ pemboty amboae kuery oike eꞌỹ aguã. Mbaꞌeta peẽ ndapeikei ꞌrã, haꞌe oikexe vaꞌe pejokopa."
40,23,14,"[— Peẽ kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta peipeꞌa rivepa ꞌrã imeveꞌỹ vaꞌe kuery ro gui. Haꞌe penhemboeko porã ukaxe vy penhemboꞌe are ꞌrã. Haꞌe nunga rupi pepaga raxa ete ꞌrã."
40,23,15,"— Peẽ kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta yeꞌẽ haꞌe yvy jave rupi peo ꞌrã peteĩꞌi ri jepe pejou aguã penemimboꞌerã. Haꞌe gui pejou vy tata ogueꞌỹ vaꞌe pyguarã pemoingo pendegui heko vaive vaꞌe."
40,23,16,"— Peẽ kuery pe ndaꞌevei ete ꞌrã, joguerekoa ára revegua eꞌỹ rami pendekuai ramo. Aipopeje ꞌrã: “Henda ikyꞌa eꞌỹ vaꞌe ropy mbaꞌemo oĩ vaꞌe re jaura teĩ ovare vaꞌeꞌỹ. Haꞌe rã henda ikyꞌa eꞌỹ vaꞌe ropy ouro oĩ vaꞌe re ri jaura rire jajapo ꞌrãe jauraague”, peje."
40,23,17,"Hiꞌarandu eꞌỹ haꞌe ára revegua eꞌỹ pendekuai vaꞌe, mavaꞌe tu joegui omboetevepy: ouro rive, tyrã pa henda ikyꞌa eꞌỹ vaꞌe? Mbaꞌeta henda ikyꞌa eꞌỹ vaꞌe ma ojapo ouro avi ikyꞌa eꞌỹ vaꞌe opyta aguã."
40,23,18,"— Peẽ kuery aipopeje avi: “Altar re jaura teĩ ovare vaꞌeꞌỹ. Haꞌe rã altar áry omoĩ mbyre re ri jaura rire jajapo ꞌrãe jauraague”, peje."
40,23,19,"Ára revegua eꞌỹ pendekuai vaꞌe, mbaꞌe tu joegui omboetevepy: mbaꞌemo omeꞌẽ mbyre, tyrã pa altar? Mbaꞌeta altar ma ojapo hiꞌáry oĩ vaꞌe avi ikyꞌa eꞌỹ vaꞌe opyta aguã."
40,23,20,"Mbaꞌeta altar re amongue oura vaꞌe ma haꞌe vaꞌe re anho eꞌỹ, altar áry oĩ vaꞌe haꞌe javi re avi oura."
40,23,21,"Haꞌe henda ikyꞌa eꞌỹ vaꞌe ropy re amongue oura vaꞌe ma haꞌe vaꞌe re oura, haꞌe haꞌe py oiko vaꞌe re avi."
40,23,22,"Haꞌe yva re amongue oura vaꞌe ma Nhanderuete renda openaaty re oura, guenda py oguapy oiny vaꞌe re avi."
40,23,23,"— Peẽ kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta dízimo pemeꞌẽ hortelã, endro haꞌe cominho regua gui, haꞌe rã lei regua ojapo uka pyre yvateve vaꞌe rupi ma ndapeikoxei: haꞌe vaꞌe ma pendeko porã aguã, penhomboaxy haꞌe pejerovia aguã. Haꞌe vaꞌe rupi voi pendekuai ꞌrãgue, amboae nunga pejapoa rami avi."
40,23,24,"Ára revegua eꞌỹ joguerekoa pendekuai vaꞌe, karo gui nhexĩ pemoẽ vaꞌeri pemokõ camelo oĩ vaꞌe."
40,23,25,"— Peẽ kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta hiꞌárykue rupi rive pejoi karo haꞌe hyꞌa. Haꞌe rã pendepyꞌapy py ma oĩ pejokorea haꞌe pejejoko eꞌỹa anho.Lei re nhomboꞌe vaꞌety haꞌe fariseu kuery opa marãgua ojoi vaꞌerã okaru eꞌỹ mbove, nonhemongyꞌa ukaxei vy ,4. Haꞌe rã apy ma Jesus ijayvu haꞌe kuery pyꞌa re ikyꞌa vaꞌe oĩa re."
40,23,26,"Fariseu kuery ára revegua eꞌỹ, karo ryepy rupi oĩ vaꞌe ranhe peikyꞌaꞌo. Haꞌe ramo ma hiꞌárykue rupi avi ꞌrã ndaꞌikyꞌai."
40,23,27,"— Peẽ kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta omano vaꞌekue ryru omoxiĩmba pyre rami pendekuai. Haꞌe nunga ma hiꞌárykue rupi iporã rei, haꞌe rã ipy rupi ma omano vaꞌekue kãgue haꞌe opa marãgua kyꞌakue oĩ."
40,23,28,"Haꞌe rami ae avi peẽ kuery voi avakue penderexa rã heko porã vaꞌe merami peiko, haꞌe rã pendepyꞌa re ma pendeko porã merami rivea haꞌe pendeko vaia anho oĩ."
40,23,29,"— Peẽ kuaxia re nhomboꞌe vaꞌety haꞌe fariseu kuery pe ndaꞌevei ete ꞌrã. Heko porã merami rive vaꞌe pendekuai, mbaꞌeta profeta kuery rupa áry guarã pejapo oo raꞌangaaꞌi, haꞌe pemoatyrõmba ꞌrã guive heko porã vaꞌe onhono porãague."
40,23,30,"Haꞌe vy aipopeje: “Nhaneramoĩ kuery ikuai jave ma voi jaiko vaꞌe rire haꞌe kuery rami profeta jukaa rupi nhande ndajaikoi ꞌrãgue”, peje."
40,23,31,Haꞌe rami vy pendejee ae pendeayvu profeta jukaare ramymino kuery peikoa rami.
40,23,32,Pejapopa haꞌvy penamoĩ kuery omboypy vaꞌekue.
40,23,33,"Peẽ mboi joxuꞌu vaꞌe regua, mbaꞌexa ꞌrã tu peo jepe tata ogue eꞌỹ vaꞌe py pepaga aguã gui?"
40,23,34,"Haꞌe nunga rupi peẽ kuery pe xee ambou ꞌrã profeta haꞌe hiꞌarandu vaꞌe kuery penemboꞌearã. Haꞌe vaꞌe kuery regua amongue pejuka ꞌrã kuruxu re pemoĩ vy. Haꞌe rã amboae kuery ma peinupã ꞌrã penhemboꞌeaty py, haꞌe tetã nhavõ gui pemoxẽ ꞌrã,"
40,23,35,"peẽ kuery ae pepaga aguã heko porã vaꞌe ruguy omoẽague haꞌe javi re, heko porã vaꞌe Abel ruguy omoẽague guiveꞌi Baraquias raꞌy ruguy omoẽa peve. Haꞌe vaꞌe ma pejuka vaꞌekue henda ikyꞌa eꞌỹ vaꞌe haꞌe altar mbyte."
40,23,36,Anhetẽ aipoaꞌe pẽvy: Aỹgua kuery re haꞌe nunga rekovia haꞌe javi ꞌrã ou.
40,23,37,", — Jerusalém, Jerusalém, profeta kuery jukaaty, haꞌe ndea py ombou pyre kuery ita py rejapipa vaꞌety. Mbovykue rei eꞌỹ xee aikuavãmbaxe teĩ nememby kuery, uru guaꞌy kueꞌiry opepo py ojaoꞌipaa rami. Haꞌe rami teĩ peẽ kuery ndapeipotai."
40,23,38,Haꞌe rami rire pendero opyta rivepa ꞌrã.
40,23,39,"Aipoaꞌe porã pẽvy: Peẽ kuery ndaxerexavei ma ꞌrã, ovaẽ eꞌỹa ja “Taꞌimaꞌenduꞌa porãa Senhor rery rupi reju vaꞌe re” peje aguã ára."
40,24,1,", ; , Templo gui Jesus oẽ ovy jave hemimboꞌe kuery hexe onhemboja vy ixupe oexa uka templo mbaꞌemo porã gui anho ojapoague."
40,24,2,Haꞌe ramo aipoeꞌi haꞌe kuery pe:— Peexa pa pevaꞌe nunga haꞌe javi? Anhetẽ aipoaꞌe pẽvy: Oitypaa ramo peteĩve ita ndopytai ꞌrã amboae ita áry.
40,24,3,"; Oliveiras yvyty py Jesus oguapy oiny jave hemimboꞌe kuery onhemboja ju hexe. Haꞌe vy oporandu okuapy:— Emombeꞌu na orevy: Arakaꞌe ꞌrã tu haꞌe nunga oiko? Mbaꞌe nunga tu oiko ꞌrã roikuaa aguã reju jevy taa, haꞌe ára opa ta maa?"
40,24,4,Ombovai:— Penheangu ke haꞌvy penhembotavy uka eꞌỹ aguã avave rei pe. Mbaꞌeta heta ꞌrã ou xerery rupi “Xee ae ma Cristo” heꞌi rive vaꞌe. Haꞌe rami vy heta ꞌrã ombotavy.
40,24,6,"Pendu avi ꞌrã “Joe opuꞌã ma”, eꞌỹ vy “Joe opuꞌã ꞌrã” ꞌea rã. Peikuaa pota ke penhemondyi eꞌỹ aguã, mbaꞌeta haꞌe nunga ranhe ꞌrãe oiko teĩ opa aguã eꞌỹ teri."
40,24,7,"Peteĩ-teĩ tetã pygua kuery opuꞌã ꞌrã amboae tetã pygua kuery re, haꞌe peteĩ-teĩ regua amboae regua re ꞌrã opuꞌã. Opa rupi oiko ꞌrã karuai haꞌe yvy ryryi."
40,24,8,Povaꞌe nunga haꞌe javi ma ikuai axya ypyꞌi aguã.
40,24,9,— Haꞌe vaꞌe jave penembojexavai haꞌe pendejukaa ꞌrã. Xerery káuxa pavẽ ndaꞌijaꞌei ꞌrã pendere.
40,24,10,Haꞌe vaꞌe jave heta ꞌrã ojeity uka vy jojopy uka ndajoayvuvei vy.
40,24,11,"Heta ꞌrã ikuai profeta ramigua rive, heta ꞌrã ombotavy."
40,24,12,Haꞌe gui heta-etave heko vai ramo pavẽ rai ojepeꞌa ꞌrã porayvua gui.
40,24,13,Haꞌe rã opa peve oĩ atã vaꞌe ma oo jepe ꞌrã.
40,24,14,"Nhanderuete poꞌakaa regua ayvu porã omombeꞌua ꞌrã yvy jave re, haꞌe javi regua oikuaa aguã. Haꞌe gui mae ma opa ete ꞌrã."
40,24,15, 
40,24,17,"Ngoo áry oĩ vaꞌe toguejy eme ngopy gui mbaꞌemo oguenoẽ aguã,"
40,24,18,haꞌe mbaꞌety rupi ikuai vaꞌe tojevy eme guive oparito ogueraa aguã.
40,24,19,Haꞌe vaꞌe ára ndaꞌevei ꞌrã imemby ryruꞌi haꞌe imemby kambu vaꞌe pe.
40,24,20,"Pejerure ke yroꞌy py eꞌỹ penha aguã, neĩ sábado ára py voi,"
40,24,21,"mbaꞌeta haꞌe vaꞌe ára py ma ojexavaia ete ꞌrã. Jypyꞌi guive aỹ peve ndoikoi teri haꞌe ramigua ete, neĩ ndoikovei ma ꞌrã guive haꞌe rami."
40,24,22,Haꞌe vaꞌe ára Nhanderuete nomomba voi vaꞌe rire avave rei ndoo jepei ꞌrãgue. Vaꞌeri ojeupe guarã oiporavo vaꞌekue re omaꞌẽ vy omomba voi ꞌrã.
40,24,23,"— Haꞌe gui amongue pẽvy aipoeꞌi ꞌrã: “Maꞌẽ, apy ma Cristo”, eꞌỹ vy “Pee py ma hiny”, heꞌi ramo perovia eme,"
40,24,24,"mbaꞌeta oiko ꞌrãe Cristo ramigua haꞌe profeta ramigua rive. Haꞌe kuery voi ojapo ꞌrã hexa pyrã haꞌe nhomondyipaarã oiporavo pyre kuery voi ombotavy aguã teĩ, haꞌeve vaꞌe rire."
40,24,25,"Peiko kuaa pota ke, xee romonheangu ma voi."
40,24,26,"Haꞌe nunga rupi xapyꞌa rei pẽvy “Tekoa eꞌỹa py Cristo oĩ”, ꞌea ramo tapeo eme. Xapyꞌa rei “Pee oopy ma hiny”, ꞌea ramo perovia eme."
40,24,27,Mbaꞌeta overa vaꞌe minha kuaray oua katy gui oẽ vy oikea peve ojekuaa vaꞌe rami avi ojekuaa ꞌrã Ava raꞌy ojeapo vaꞌekue ou rã.
40,24,28,Mamo rã teꞌõgue ituia py xapirẽ onhemboaty ꞌrã okuapy.
40,24,29,
40,24,30,"Haꞌe gui yva re ojekuaa ꞌrã hexa pyrã Ava raꞌy ojeapo vaꞌekue guigua. Haꞌe ramo haꞌe javi regua yvy re ikuai vaꞌe ojaeꞌo ꞌrã okuapy oexa vy Ava raꞌy ojeapo vaꞌekue yva gui ou rã arai rupi, opoꞌaka haꞌe guexakãmba reve."
40,24,31,"Haꞌe vy mimby guaxu onheꞌẽ atã reve omondouka ꞌrã guembiguai anjo kuery. Haꞌe kuery omboatypa ꞌrã heruvy hembiporavo kuery irundy henda yvytu oipejua gui, yva guy jovaive gui."
40,24,32,; — Peikuaa pota ke figoꞌy re mbaꞌemo ambojoja vy amombeꞌu rã. Mbaꞌeta hakã ipyaupa haꞌe hogue hokypa rã pexa vy peikuaa ꞌrã ára pyau ovaẽ raiꞌi maa.
40,24,33,"Haꞌe rami ae avi peẽ kuery voi xeayvuague haꞌe javi oiko rã pexa vy peikuaa ꞌrã xeꞌára ovaẽ raiꞌi maa, okẽ py ae."
40,24,34,Anhetẽ aipoaꞌe pẽvy: Aỹgua kuery opa eꞌỹ re haꞌe nunga haꞌe javi oiko ꞌrã.
40,24,35,Opa ꞌrã yva haꞌe yvy. Haꞌe rã xeayvuague ma ndoaxa rivei ꞌrã.
40,24,36,"— Haꞌe rami teĩ haꞌe vaꞌe ára haꞌe hora rakaꞌe paa avave rei ndoikuaai, neĩ anjo kuery yva pygua, neĩ xee Taꞌy voi ndaikuaai. Xeru anhoꞌi oikuaa. Ava raꞌy ojeapo vaꞌekue oua ára ma Noé oiko jave py oikoague rami avi ꞌrã oiko."
40,24,38,"Mbaꞌeta yy ou eꞌỹa ja okarua haꞌe oyꞌua okuapy, omendaa haꞌe nhomomendaa guive, kanoã py Noé oikea ára peve."
40,24,39,"Noexaꞌãi rei okuapy rakaꞌe, yy ou vy ogueroxyrypa heravya ára peve. Ava raꞌy ojeapo vaꞌekue ou jave voi haꞌekue rami ae ꞌrã oiko."
40,24,40,"Haꞌe vaꞌe jave py mokoĩ ꞌrã ikuai mbaꞌety py. Peteĩ heraa ꞌrã, haꞌe rã amboae ma oejaa ꞌrã."
40,24,41,"Mokoĩ kunhague ombaꞌeapo ꞌrã omonguꞌia py. Peteĩ heraa ꞌrã, haꞌe rã amboae ma oejaa ꞌrã."
40,24,42,"Haꞌe nunga rupi peiko kuaa pota, mbaꞌeta ndapeikuaai mbaꞌe ára pa pende-Senhor ou ꞌrãa."
40,24,43,Peikuaa pota ke povaꞌe nunga re: Hoo vaꞌe ma mbaꞌe hora pa imonda vaꞌe ovaẽ ꞌrãa oikuaa vaꞌe rire oikuaa pota ꞌrãgue ngopy gui ogueraa ukapa eꞌỹ aguã.
40,24,44,"Haꞌe nunga rupi peẽ voi peiko kuaa pota, mbaꞌeta napexaꞌãi rei jave Ava raꞌy ojeapo vaꞌekue ou ꞌrã. "
40,24,45,— Haꞌe gui mavaꞌe ndaꞌu peiko tembiguai ojeroviapy haꞌe joe opena kuaa vaꞌe? Haꞌe ramigua ma ipatõ omoĩ ꞌrã oirũ kuery okaru aguã hora py omongaru aguã.
40,24,46,Ovyꞌa ete ꞌrã tembiguai ipatõ ou rã haꞌe rami ojapo vaꞌe.
40,24,47,Anhetẽ aipoaꞌe pẽvy: Haꞌe vaꞌe pe opena uka ꞌrã opa mbaꞌe oguereko vaꞌe re.
40,24,48,"Haꞌe rã xapyꞌa rei haꞌe vaꞌe tembiguai heko vai vy ojeupe ae “Xepatõ ndou voi ꞌrã teve”, heꞌi ꞌrã."
40,24,49,Haꞌe rami vy oinupãmba ꞌrã oirũ kuery. Haꞌe rã okaꞌu vaꞌe kuery reve ma okaru haꞌe oyꞌu ꞌrã.
40,24,50,Haꞌe rami vy tembiguai noexaꞌãi reia ára haꞌe ndoikuaai reia hora ꞌrã ipatõ ou.
40,24,51,Haꞌe rami rire ombopaga vy oguereko axy ꞌrã heko porã merami rive vaꞌe kuery reve. Haꞌe ramo ojaeꞌo haꞌe opa marã ꞌrã onhendu.
40,25,1,Dez kunhataĩgue re ombojojaague— Haꞌe vaꞌe jave yva pygua poꞌakaa py oiko ꞌrã dez kunhataĩgue guataendy ogueraa vy omenda vaꞌe ovaexĩ aguã ojeꞌoi vaꞌe rami avi.
40,25,2,"Haꞌe kuery regua peteĩ nhiruĩ hiꞌarandu eꞌỹ vaꞌe, haꞌe rã peteĩ nhiruĩ ma hiꞌarandu vaꞌe. Hiꞌarandu eꞌỹ vaꞌe kuery ma guataendy ogueraa, haꞌe rã tykue ma ndogueraai. Haꞌe rã hiꞌarandu vaꞌe kuery ma tataendy reve tykue avi ogueraa hyru py."
40,25,5,Haꞌe gui ma omenda vaꞌerã ndou voi ramo kunhataĩgue hopeyipa. Haꞌe vy okepa.
40,25,6,"— Pytũ mbyte jave onhendu peteĩ ojapukai vaꞌe: “Ou ma oiny omenda vaꞌerã. Peẽ ke peovaexĩ”, heꞌi vaꞌe."
40,25,7,Haꞌe ramo kunhataĩgue haꞌe javive opuꞌã vy omoatyrõ guataendy.
40,25,8,"Haꞌe ramo hiꞌarandu eꞌỹ vaꞌe kuery aipoeꞌi oirũ kuery hiꞌarandu vaꞌe pe: “Pembojaꞌo na orevy penderataendy rykue, mbaꞌeta orerataendy ma ogue ta ma”, heꞌi okuapy."
40,25,9,"— Haꞌe ramo hiꞌarandu vaꞌe kuery ombovai: “Ndaꞌevei teve, orevy oata eꞌỹ aguã, haꞌe pẽvy voi. Tapeo ivendeaty py pejogua aguã”, heꞌi."
40,25,10,Haꞌe gui haꞌe kuery ojogua aguã ojeꞌoi jave ovaẽ ma omenda vaꞌerã. Haꞌe ramo ngarua py oiko katu vaꞌekue oike ojeꞌoivy hupive. Haꞌe gui okẽ ombotya.
40,25,11,"— Are ma jave kunhataĩgue hiꞌarandu eꞌỹ vaꞌe ovaẽ vy ojapukai: “Senhor, Senhor, eipeꞌa ke okẽ orevy”, heꞌi okuapy."
40,25,12,"— Haꞌe ramo ombovai: “Anhetẽ aipoaꞌe pẽvy: Peẽ ma xee aikuaa vaꞌeꞌỹ”, heꞌi."
40,25,13,"Haꞌe nunga rupi peiko kuaa pota, mbaꞌeta ndapeikuaai ára, neĩ hora."
40,25,14,"Peráta oiporuka pyre re ombojojaague— Haꞌe nunga oiko ꞌrã peteĩ ava oyvy gui oo ta ma vy guembiguai kuery oenoĩ vaꞌe rami avi. Haꞌe vaꞌe ma guembiguai kuery pe oiporuka mbaꞌemo oguereko vaꞌe. Haꞌe vy jypygua pe omeꞌẽ peteĩ nhiruĩ poyikue prata guigua, amboae pe ma mokoĩ, haꞌe rã opa vygua pe ma peteĩꞌi poyikue omeꞌẽ. Peteĩ-teĩ oiporu kuaa-a rami omeꞌẽ. Haꞌe gui mae ma oo."
40,25,16,— Peteĩ nhiruĩ poyikue jopyare oo voi mbaꞌemo ojogua aguã. Haꞌe vy teĩ nhiruĩ mboae ju onganave.
40,25,17,Haꞌe rami ae mokoĩ poyikue jopyare voi mokoĩ ju ongana.
40,25,18,"Haꞌe rã peteĩꞌi jopyare ma oo vy ojoꞌo yvy, haꞌe ojaty opatõ peráta."
40,25,19,— Yma ete ma rire tembiguai kuery patõ ojevy. Haꞌe vy oikuaa pota haꞌe kuery ojapoague re.
40,25,20,"Haꞌe ramo teĩ nhiruĩ poyikue jopyare ou vy teĩ nhiruĩ mboae ju ogueru. Haꞌe vy aipoeꞌi: “Senhor, xevy pe reiporuka vaꞌekue peteĩ nhiruĩ poyikue prata guigua. Koo, aru peteĩ nhiruĩ mboae ju angana vaꞌekue.”"
40,25,21,"— Ixupe ipatõ aipoeꞌi: “Haꞌevea rami, tembiguai porã haꞌe ojeroviapy reiko vaꞌe. Mbovyꞌi vaꞌe re repena kuaa rire romoĩ ꞌrã heta vaꞌe re ju repena aguã. Eike ke xee nepatõ reve javyꞌa aguã py”, heꞌi."
40,25,22,"— Haꞌe gui mokoĩ poyikue jopyare ou vy aipoeꞌi: “Senhor, mokoĩ poyikue xevy reiporuka. Apy mokoĩ ju aru angana vaꞌekue.”"
40,25,23,"— Ixupe ipatõ aipoeꞌi: “Haꞌevea rami, tembiguai porã haꞌe ojeroviapy reiko vaꞌe. Mbovyꞌi re repena kuaa rire romoĩ ꞌrã heta vaꞌe re ju repena aguã. Eike ke xee nepatõ reve javyꞌa aguã py”, heꞌi."
40,25,24,"— Opa vygua ovaẽ peteĩꞌi poyikue jopyare. Haꞌe vy aipoeꞌi: “Senhor, xee aikuaa rã ndee porayvu vaꞌeꞌỹ. Mbaꞌeta renhotỹague gui eꞌỹ ꞌrã remonoꞌõ, haꞌe remoaĩague gui eꞌỹ ꞌrã remoaꞌyĩgue, xee aikuaa rã."
40,25,25,"Haꞌe rami vy akyje vy peráta reiporuka vaꞌekue anhomi karamboae yvy guy py. Koo, aru ju nembaꞌe peráta”, heꞌi."
40,25,26,"— Haꞌe rami rã ipatõ ombovai: “Tembiguai porã eꞌỹ haꞌe inhateꞌỹ vaꞌe, reikuaa vaꞌe ri tyꞌy anhotỹague gui eꞌỹ amonoꞌõa haꞌe amoaĩague gui eꞌỹ amoaꞌyĩgue? Haꞌe rami vy xeperáta reiporu uka vaꞌe rire peráta porua kuery pe, xee ajevy vy hetave ju ajopy aguã.”?"
40,25,28,"Haꞌe gui amboae kuery pe ju aipoeꞌi: “Peipeꞌa ixugui prata guigua, haꞌe dez oguereko vaꞌe pe ju pemeꞌẽ."
40,25,30,"Haꞌe gui tembiguai ovareꞌỹ vaꞌe ma pemombo oka py, pytũa py. Haꞌe py ma ojaeꞌopaa vy opa marã ꞌrã onhendu okuapy.”"
40,25,31,"Nhomboayvu aguã ára re ijayvua— Mbaꞌeta Ava raꞌy ojeapo vaꞌekue ou ꞌrã guexakã haꞌe anjo kuery haꞌe javive reve. Haꞌe rami vy guexakãa py oguapy ꞌrã oiny tenda openaaty áry. Haꞌe gui henonde omboatypaa ꞌrã yvy regua kuery haꞌe javi. Haꞌe ramo peteĩ-teĩ ombojaꞌo ꞌrã joa gui, vexaꞌi re opena vaꞌe kavara mbyte gui guymba kuery ombojaꞌoa rami avi."
40,25,33,"Mbaꞌeta omoĩ ꞌrã vexaꞌi kuery oaxu eꞌỹa re, haꞌe rã kavara kuery ma oaxua re ꞌrã omoĩ."
40,25,34,"Haꞌe gui oaxu eꞌỹa re ikuai vaꞌe pe huvixave aipoeꞌi ꞌrã: “Xeru penembovyꞌa vaꞌe, peju ke. Peike ke ipoꞌakaa py yvy itui ypyꞌi guive pendevy oguereko katu vaꞌekue pejopy aguã."
40,25,35,"Mbaꞌeta akaruxe ramo pemeꞌẽ haꞌu vaꞌerã. Xeyꞌuvei ramo pemeꞌẽ ayꞌu aguã. Peẽa rupigua eꞌỹ aiko ramo xemovaẽ. Ndaxeaovei ramo xemonhemonde. Xembaꞌeaxy rã xepou. Nhuã py xembotya rã peju xerexa aguã”, heꞌi."
40,25,37,"— Haꞌe ramo heko porã vaꞌe kuery oporandu ꞌrã: “Senhor, arakaꞌe tu rekaruxe rã roexa vy romeꞌẽ reꞌu vaꞌerã, haꞌe ndeyꞌuvei rã roexa vy romeꞌẽ reyꞌu aguã? Arakaꞌe tu orea rupigua eꞌỹ reiko rã roexa vy romovaẽ, haꞌe nandeaovei rã romonhemonde??"
40,25,39,"Arakaꞌe tu nembaꞌeaxy, eꞌỹ vy nhuã py reĩ rã roexa vy roo roipou?” heꞌi okuapy."
40,25,40,"— Haꞌe ramo huvixa ombovai vy aipoeꞌi ꞌrã haꞌe kuery pe: “Anhetẽ aipoaꞌe pẽvy: Kovaꞌe xe-irmão kuery yvyĩgueveꞌi vaꞌe pe haꞌe nunga pejapo nhavõ xevy pe avi pejapo”, heꞌi."
40,25,41,"— Haꞌe gui oaxua re ikuai vaꞌe pe ju huvixa ijayvu vy aipoeꞌi ꞌrã: “Ayvu vaipy pendekuai vaꞌe, pejepeꞌa ke xea gui. Tapeo tata ogue eꞌỹ vaꞌe anha haꞌe hembiguai kuery pe oguereko katu pyre katy."
40,25,42,"Mbaꞌeta akaruxe teĩ napemeꞌẽi haꞌu vaꞌerã. Xeyꞌuvei teĩ napemeꞌẽi ayꞌu aguã. Peẽa rupigua eꞌỹ aiko ramo naxemovaẽi. Ndaxeaovei teĩ naxemonhemondei. Xembaꞌeaxy, haꞌe nhuã py aĩ ramo ndapeoi xerexa aguã”, heꞌi."
40,25,44,"— Haꞌe ramo haꞌe kuery oporandu ꞌrã ixupe: “Senhor, arakaꞌe tu rekaruxe rã roexa, eꞌỹ vy ndeyꞌuvei rã, orea rupigua eꞌỹ reiko, eꞌỹ vy nandeaovei rã, nembaꞌeaxy, haꞌe eꞌỹ vy nhuã py reĩ rã roexa teĩ noroipytyvõi?”"
40,25,45,"— Haꞌe ramo ombovai ꞌrã: “Anhetẽ aipoaꞌe pẽvy: Kovaꞌe kuery yvyĩgueveꞌi ikuai vaꞌe pe haꞌe nunga ndapejapoi nhavõ, xevy pe avi ndapejapoi”, heꞌi."
40,25,46,Haꞌe gui haꞌe vaꞌe kuery oo ꞌrã ikuai axy riae aguã katy. Haꞌe rã heko porã vaꞌe kuery ma tekove marã eꞌỹ katy ꞌrã oo.
40,26,1,", ; , ; Haꞌe nunga re Jesus nhomboꞌepa vy aipoeꞌi guemimboꞌe kuery pe:"
40,26,2,"— Mokoĩ araa py oiko ꞌrã ngaru Páscoa regua, peikuaa. Haꞌe gui Ava raꞌy ojeapo vaꞌekue omboaxaa ꞌrã kuruxu re omoĩa aguã — heꞌi."
40,26,3,Haꞌe gui ma sacerdote yvatekueve vaꞌe haꞌe heta vaꞌe mongetaaty kuery nhomboaty okuapy sacerdote yvateve vaꞌe Caifás hery vaꞌe ro py.
40,26,4,"Haꞌe py jogueroayvu Jesus ojopy nhemi vy ojuka aguã re. Haꞌe vy aipoeꞌi okuapy:— Ngaru oiko jave ma ndaꞌevei, heta vaꞌe kuery opuꞌãmba eꞌỹ aguã."
40,26,6,"; Haꞌe gui Betânia tetã py Simão lepra oguereko vaꞌekue ro py Jesus oĩ jave hexe onhemboja peteĩ kunha. Peteĩ hyru ogueru ita xiĩ vaꞌe guigua, heakuã porã vaꞌe hepyve vaꞌe tynyẽ vaꞌe. Haꞌe vaꞌe ma mesa py Jesus oĩ jave onhoẽ inhakã re."
40,26,8,"Haꞌe nunga hemimboꞌe kuery oexa vy ndojou porãi. Haꞌe vy joupe-upe aipoeꞌi:— Mbaꞌerã tu guĩ rami ojavyky rei? Mbaꞌeta pevaꞌe heakuã porã vaꞌe ma heta peráta re ovende vaꞌe rire, iporiaukueꞌi pe omeꞌẽ aguã — heꞌi.?"
40,26,10,Haꞌe rami ijayvua Jesus oikuaa vy aipoeꞌi haꞌe kuery pe:— Mbaꞌe re tu pendeayvu rei kovaꞌe kunha vaꞌe re? Mbaꞌeta mbaꞌemo porã ete ojapo xevy.
40,26,11,Haꞌe rami avi iporiaukueꞌi ikuai riae ꞌrã pendereve. Haꞌe rã xee ma ndaxerexa riaei ꞌrã.
40,26,12,Kovaꞌe kunha ma xerete re heakuã porã vaꞌe onhoẽ xenhono porãa rã guarã.
40,26,13,"Anhetẽ aipoaꞌe pẽvy: Mamo rã yvy jave re kovaꞌe ayvu porã omombeꞌua py omombeꞌua avi ꞌrã kunha vaꞌe ojapo vaꞌekue, hexe imaꞌenduꞌaa vy."
40,26,14,", ; Haꞌe gui hemimboꞌe kuery doze ikuai vaꞌe regua Iscariotes hery vaꞌe oo sacerdote yvatekueve vaꞌe ikuaia py. Haꞌe vy aipoeꞌi haꞌe kuery pe:"
40,26,15,"— Mbaꞌe tu pemeꞌẽ ta xevy, pendepo py amboaxa aguã? — heꞌi ramo ixupe opaga trinta hatãꞌi vaꞌe prata guigua."
40,26,16,Haꞌe vaꞌe ára guive oikuaa pota oikovy haꞌeve jave ojopy uka aguã re.
40,26,17,; Ngaru mbojape imbovua revegua eꞌỹ ijypya ára ma hemimboꞌe kuery ou Jesus-a py. Haꞌe vy oporandu okuapy:— Mamo tu reipota roguereko katu Páscoa ára py jakaru aguã?
40,26,18,"Ombovai:— Tapeo haꞌvy tetã py peteĩ ava oĩa py. Ixupe aipopeje: “Oremboꞌea aipoeꞌi uka kuri: ‘Xeꞌára ovaẽ raiꞌi ma. Páscoa ára py rokaru ꞌrã ndero py xeremimboꞌe kuery reve’, heꞌi uka”, peje."
40,26,19,Haꞌe ramo Jesus ijayvuague rami haꞌe kuery ojapo vy oguereko katu Páscoa py okaru okuapy aguã.
40,26,20,; ; Kaꞌaruꞌi ma jave doze guemimboꞌe kuery reve ikuai mesa py.
40,26,21,Okaru okuapy jave Jesus aipoeꞌi:— Anhetẽ aipoaꞌe pẽvy: Peẽ kuery regua peteĩ vaꞌe xejopy uka nhemi ꞌrã — heꞌi.
40,26,22,"Haꞌe ramo haꞌe kuery iporiaupa vy omboypy peteĩ-teĩ ixupe oporandu aguã:— Senhor, xee teve?"
40,26,23,Ombovai:— Xereve hyꞌa py opoꞌẽ vaꞌe ae ꞌrã xejopy uka nhemi.
40,26,24,Mbaꞌeta Ava raꞌy ojeapo vaꞌekue ma hekorã ipara oĩa rami ae ꞌrã oo. Haꞌe rã ijopy uka nhemiare pe ma ndaꞌevei ete ꞌrã. Ixupe haꞌeveve ꞌrãgue ndoikoi ma voi vaꞌe rire — heꞌi.
40,26,25,"Haꞌe ramo ijopy uka nhemiarã oporandu:— Xemboꞌea, xee teve?Jesus ombovai:— Ndee ae aipoꞌre — heꞌi."
40,26,26,"; ; Okaru okuapy jave Jesus ojopy peteĩ mbojape. Nhanderuete oguerovyꞌa ma vy oipeꞌã-peꞌãꞌi, haꞌe guemimboꞌe kuery pe omeꞌẽ vy aipoeꞌi:— Pejopy, peꞌu. Kovaꞌe ma xerete — heꞌi."
40,26,27,Haꞌe rire karo ju ojopy. Oguerovyꞌa ma vy ombojoja guemimboꞌe kuery pe. Haꞌe vy aipoeꞌi:— Peyꞌu haꞌe javive.
40,26,28,"Mbaꞌeta kovaꞌe ma xereve guarã [ipyau vaꞌe ajapo vaꞌe regua, heta re vy xeruguy amoẽ uka ta vaꞌe rupi ojejavyague omboguepaa aguã."
40,26,29,"Aipoaꞌe pẽvy: Aỹ gui ma kovaꞌe regua uva rykue xee ndayꞌuvei ranhe ꞌrã, peẽ kuery reve Xeru poꞌakaa py ipyau vaꞌe ju ayꞌu eꞌỹa ja — heꞌi."
40,26,30,Haꞌe gui peteĩ mboraei oporaei rire ojeꞌoi Oliveiras yvyty katy.
40,26,31,; ; Haꞌe ramo Jesus aipoeꞌi haꞌe kuery pe:
40,26,32,Haꞌe gui anhemboete ju ma rire penerenonde xee aa ꞌrã Galiléia katy — heꞌi.
40,26,33,Pedro aipoeꞌi ixupe:— Ndekáuxa haꞌe javive ojeity ukapa teĩ xee any ꞌrã.
40,26,34,"Jesus ombovai:— Anhetẽ aipoaꞌe ndevy: Kovaꞌe pyavyve uru ojapukai eꞌỹ mbove, mboapykue renhemombeꞌu ꞌrã xekuaa eꞌỹ vaꞌe rami."
40,26,35,Pedro aipoeꞌi:— Ndereve xejukaa ꞌrã teĩ ae ma peteĩve henda py ndaxeayvui ꞌrã roikuaa eꞌỹa rami — heꞌi. Hemimboꞌe kuery haꞌe javive haꞌe rami meme ijayvu.
40,26,36,"; Haꞌe rireꞌive Jesus oo guemimboꞌe kuery reve peteĩ henda Getsêmani ꞌepy vaꞌe py. Haꞌe vy aipoeꞌi haꞌe kuery pe:— Peguapy ke apy, peꞌi py xee anhemboꞌe ainya ja — heꞌi."
40,26,37,Ngupive ogueraa Pedro haꞌe Zebedeu raꞌy kuery mokoĩve. Haꞌe vy iporiaua haꞌe ndaꞌeveia oendu.
40,26,38,"Haꞌe vy aipoeꞌi haꞌe kuery pe:— Xepyꞌa re aendu ndaꞌevei etea xejuka ta vaꞌe rami. Pepyta apy, peikuaa pota xereve — heꞌi."
40,26,39,"Ojepeꞌaveꞌi ovy vy ngova omovaẽ yvy re. Onhemboꞌe vy aipoeꞌi:— Xeru, haꞌeve rã xegui oaxa ꞌrãgue kovaꞌe karo. Haꞌe rami avi xee aipota vaꞌe ma toiko eme, ndee reipota vaꞌe ae toiko — heꞌi."
40,26,40,"Haꞌe gui guemimboꞌe kuerya py ojevy vy oexa rã okepa raꞌe. Haꞌe ramo aipoeꞌi Pedro pe:— Neĩ peteĩ hora voi teve ndaꞌevei xereve peikuaa pota aguã? Peikuaa pota, haꞌe penhemboꞌe pendereko aꞌãa py pejeity ukapa eꞌỹ aguã. Penenheꞌẽ ma anhetẽ ikyreꞌỹ, haꞌe rã penderoꞌo re ma penekangy — heꞌi.?"
40,26,42,"Haꞌe gui ojepeꞌa ju. Onhemboꞌe jevy vy aipoeꞌi:— Xeru, kovaꞌe karo gui ayꞌu eꞌỹ re oaxa aguã ndaꞌevei ri ramo toiko ndee reipota vaꞌe — heꞌi."
40,26,43,"Haꞌe gui ojevy vy oexa rã okepa ju raꞌe, hopeyi vaipa vy."
40,26,44,Haꞌe gui oejapa ju vy mboapykuea ma oo onhemboꞌe. Haꞌekueꞌi rupi ae ju ijayvu.
40,26,45,Haꞌe vy guemimboꞌe kuerya py ojevy vy aipoeꞌi haꞌe kuery pe:— Pekepa teri vaꞌe tyꞌy pejupy? Ovaẽ ma hora heko vai vaꞌe kuery po py Ava raꞌy ojeapo vaꞌekue omboaxaa aguã.
40,26,47,"; ; Jesus ijayvu teri jave ovaẽ ma ouvy hemimboꞌe kuery doze vaꞌe regua Judas. Hexeve heta ete ou kyxe haꞌe yvyra revegua, sacerdote yvatekueve vaꞌe haꞌe heta vaꞌe mongetaaty kuerya gui."
40,26,48,"Mbaꞌeta haꞌe kuery pe ijopy uka nhemia aipoeꞌi vaꞌekue: “Hova py ayvu vaꞌe ae ꞌrã pejopy”, heꞌi vaꞌekue."
40,26,49,"Haꞌe gui ma Jesus re onhemboja ouvy vy aipoeꞌi:— Xemboꞌea, haꞌeve vai pa? — heꞌi vyve oayvu hova py."
40,26,50,"Haꞌe ramo Jesus aipoeꞌi ixupe:— Xeirũ, mbaꞌe re tu reju? — heꞌi. Haꞌe ramove haꞌe kuery oupa vy Jesus re opoko, ojopy okuapy."
40,26,51,"Haꞌe jave Jesus revegua kuery vaꞌe regua peteĩ oekyi xapyꞌa kyxe. Omboguai sacerdote yvateve vaꞌe rembiguai nambi rupi, haꞌe vy omboi."
40,26,52,"Haꞌe ramo Jesus aipoeꞌi ixupe:— Emboyru ke ndekyxe, mbaꞌeta kyxe oiporu vaꞌekue ma kyxe py ae ju ꞌrã omano."
40,26,53,Ndereikuaai ri tyꞌy xepoꞌakaa Xeru pe ajerure ramo aỹꞌi ma voi doze aty anjo kuery ombou aguã?
40,26,54,Haꞌe rami avi namigua ajapo vaꞌe rire mbaꞌexa tu ojeupity ꞌrãgue ipara re xerekorã oĩa? — heꞌi.
40,26,55,Haꞌe gui ma heta vaꞌe kuery pe ju Jesus aipoeꞌi:— Peẽ kuery kyxe haꞌe yvyra reve ri tyꞌy peju jojuka rive vaꞌety rami xejopy aguã? Koꞌẽ nhavõ templo py [peẽ kuery pendekuaia rupi aiko vy xee anhomboꞌe teĩ ndaxejopyi vaꞌekue.
40,26,56,Haꞌe rami avi guĩ nunga oiko profeta kuery ombopara vaꞌekue haꞌe javi ojeupitypa aguã — heꞌi.Haꞌe ramo hemimboꞌe kuery haꞌe javive oeja onhamba vy.
40,26,57,"; ; , Haꞌe gui Jesus jopyare kuery ogueraa sacerdote yvateve vaꞌe Caifás ro py. Haꞌe py ma ijaty ma kuaxia re nhomboꞌe vaꞌety haꞌe nhomboayvu vaꞌety kuery."
40,26,58,"Haꞌe rã Pedro ma hakykue mombyryꞌi rupi oo sacerdote roka peve. Haꞌe py ovaẽ vy oguapy oiny tembiguai kuery mbyte, opa peve oexa aguã."
40,26,59,"Haꞌe gui sacerdote yvatekueve vaꞌe haꞌe nhomongeta vaꞌety kuery Jesus ojuka ukaxe vy ojouxe okuapy hekokue ramigua mombeꞌuarã. Haꞌe rami teĩ ndojoui, mbovy eꞌỹ hekokue ramigua mombeꞌuarã ikuai vaꞌeri.Haꞌe gui are rire mokoĩ ava ou vy aipoeꞌi:"
40,26,61,"— Pevaꞌe ma aipoeꞌi: “Xepoꞌaka Nhanderuete pegua templo ambovaipa aguã, haꞌe gui mboapy araa py ajapo ju aguã guive”, heꞌi vaꞌekue."
40,26,62,Haꞌe gui sacerdote yvateve vaꞌe opuꞌã vy oporandu Jesus pe:— Nerembovai vaꞌe tyꞌy po rami ndere ijayvu vaꞌe?
40,26,63,Haꞌe rami teĩ Jesus okyrirĩ.Haꞌe gui sacerdote yvateve vaꞌe aipoeꞌi ixupe:— Xee aipoaꞌe ndevy Nhanderuete oikove vaꞌe rery rupi: Emombeꞌu orevy ndee pa Cristo Nhanderuete Raꞌy reikoa — heꞌi.
40,26,64,Jesus ombovai:
40,26,65,Haꞌe ramo sacerdote yvateve vaꞌe oao omondoro vy aipoeꞌi:— Ijayvu vai rima! Mbaꞌerã tu jaipotave hekokue mombeꞌuarã? Pendu ae ma angeꞌi ijayvu vai rã.
40,26,66,Mbaꞌexa tu peikuaa?Haꞌe kuery ombovai:— Jajuka aguã rami ijayvu — heꞌi okuapy.
40,26,67,"Haꞌe ramo amongue onyvõ hova re, oungapa guive. Amboae kuery ma oipete vy aipoeꞌi:"
40,26,68,"— Cristo, emombeꞌu ke orevy, mavaꞌe ete pa nembota raꞌe?"
40,26,69,"; ; , Haꞌe ramia ja Pedro oguapy oiny oka py. Haꞌe gui hexe peteĩ kunhaꞌi omongakuaapy onhemboja vy aipoeꞌi ixupe:— Ndee voi teve Galiléia pygua Jesus reve reiko vaꞌety."
40,26,70,Haꞌe rã Pedro ma haꞌe javive oendua py onhenhomi. Haꞌe vy aipoeꞌi:— Xee ndaikuaai rima mbaꞌe nunga re pa ndeayvua — heꞌi.
40,26,71,Haꞌe gui oka katy oẽ ovy rã amboae kunhaꞌi omongakuaapy ju oexa. Haꞌe vaꞌe ma aipoeꞌi haꞌe py ikuai vaꞌe pe:— Pevaꞌe ma oiko avi kuri Nazaré pygua Jesus reve.
40,26,72,Haꞌe rã Pedro oendu vy oura reve onhenhomi ju:— Xee tu rima haꞌe vaꞌe ava — heꞌi.
40,26,73,"Haꞌe rireveꞌi haꞌe py ikuai vaꞌe onhemboja vy aipoeꞌi Pedro pe:— Anhetẽ ndee voi haꞌe kuery regua reiko, mbaꞌeta haꞌe kuery rami ae ndeayvu vaꞌe."
40,26,74,Haꞌe ramo ijayvu vaikue haꞌe oura reve aipoeꞌi:— Xee tu ndaikuaai haꞌe vaꞌe ava! — heꞌi. Haꞌe ramove uru ojapukai nhendu.
40,26,75,"Haꞌe ramo Pedro imaꞌenduꞌa Jesus ixupe aipoeꞌiague re: “Kuri uru ojapukai eꞌỹ mbove ndee mboapykue ꞌrã renhemombeꞌu xekuaa eꞌỹ vaꞌe rami”, heꞌiague re. Haꞌe rami vy ojepeꞌa vy ojaeꞌo vaipa."
40,27,1,"; , ; Koꞌẽgue ajeꞌive reve sacerdote yvatekueve vaꞌe haꞌe heta vaꞌe mongetaaty kuery haꞌe javi jogueroayvu okuapy Jesus ojuka uka aguã re."
40,27,2,"Haꞌe rami vy oipokua vy ogueraa uka, huvixa Pilatos pe ju omboaxa."
40,27,3,Haꞌe gui ijopy uka nhemiare ma Jesus ojuka ta ma okuapy rã oexa vy onhemboaxy. Haꞌe vy trinta hatãꞌi vaꞌe prata guigua omeꞌẽ ju sacerdote yvatekueve vaꞌe haꞌe nhomongeta vaꞌety kuery pe. Haꞌe vy aipoeꞌi:
40,27,4,— Ojejavy eꞌỹ vaꞌe ruguy amoẽ ukaa py xee ajejavy — heꞌi.Haꞌe kuery ombovai:— Mbaꞌe tu ore roguereko guĩ nunga reve? Ndereve ae topyta — heꞌi okuapy.
40,27,5,Haꞌe ramo ma templo ropy katy hatãꞌi vaꞌe omombopa vy ojepeꞌa. Oo vy ojejyryvipy.
40,27,6,"Haꞌe gui hatãꞌi vaꞌe ma sacerdote yvatekueve vaꞌe omonoꞌõ vy aipoeꞌi:— Ndaꞌevei omeꞌẽmby ryru py nhamoĩ aguã, mbaꞌeta tuguy repykue — heꞌi."
40,27,7,"Haꞌe gui jogueroayvuve rire ojogua peteĩ yvy nhaeꞌũ re ombaꞌeapo vaꞌety gui, amboae regua omano ramo onhono porãa aguã."
40,27,8,Haꞌe rami vy haꞌe vaꞌe yvy aỹ peve hery Yvy-Tuguy.
40,27,9,"Haꞌe rami oiko vy ojeupity profeta pe aipoeꞌi ukaague: “Trinta hatãꞌi vaꞌe prata guigua hepyrã Israel kuery regua oikuaa vaꞌekue ogueraa vy. Haꞌe vy opaga nhaeꞌũ re ombaꞌeapo vaꞌety yvy re. Haꞌe rami ae Senhor aipoeꞌi uka xevy”, heꞌiague."
40,27,11,"; , ; Huvixave renonde Jesus hiꞌaĩ ramo oporandu vy aipoeꞌi:— Ndee ma nhiꞌã judeu kuery pegua huvixave?Jesus ombovai:— Ndee ae ma aipoꞌre — heꞌi."
40,27,12,Haꞌe gui sacerdote yvatekueve vaꞌe haꞌe nhomongeta vaꞌety kuery hexe ijayvu rei ramo mbaꞌeve ndeꞌi.
40,27,13,Haꞌe ramo Pilatos oporandu ixupe:— Nerendui ri tyꞌy mbovy eꞌỹ ndere ijayvua rã?
40,27,14,Haꞌe rami teĩ Jesus neĩ peteĩ ayvu py nombovai. Haꞌe ramo huvixave onhemondyi vaipa.
40,27,15,"Ngaru oikoa ára nhavõ huvixa opoi jepi ꞌrã peteĩ nhuã py oĩ vaꞌe, heta vaꞌe kuery oipota vaꞌe rei. Haꞌe vaꞌe jave py ma peteĩ oĩ nhuã py pavẽ oikuaa vaꞌety Barrabás hery vaꞌe. Haꞌe gui heta vaꞌe kuery ijatypa rã Pilatos oporandu haꞌe kuery pe:— Mavaꞌe tu peipota apoi pẽvy: Barrabás tyrã pa Jesus, Cristo hery vaꞌe? — heꞌi, mbaꞌeta oikuaa haꞌe kuery ijaꞌe eꞌỹ vy rive ipo py omboaxaague. Haꞌe gui nhomboayvuaty py huvixa oĩ jave taꞌyxy aipoeꞌi uka ixupe:— Mbaꞌeve ejapo eme pevaꞌe ava heko porã vaꞌe re, mbaꞌeta ange ajexavai vaipa raꞌu ikáuxa — heꞌi. Haꞌe rami teĩ sacerdote yvatekueve vaꞌe haꞌe nhomongeta vaꞌety kuery omboꞌe heta vaꞌe kuery Barrabás re ojerure okuapy aguã, haꞌe rã ojuka uka aguã Jesus. Teĩgue ju haꞌe kuery pe huvixave oporandu:— Mavaꞌe tu mokoĩve gui peipota apoi?Haꞌe kuery ombovai:— Barrabás — heꞌi okuapy."
40,27,22,"Pilatos oporanduve ju haꞌe kuery pe:— Mbaꞌe ꞌrã tu haꞌvy ajapo Jesus, Cristo hery vaꞌe re?— Emoĩ kuruxu re! — heꞌi pavẽ."
40,27,23,— Mbaꞌe nunga py tu ojapo vai rakaꞌe? — heꞌi Pilatos oporandu vy.Haꞌe rã ojapukaive tema:— Emoĩ kuruxu re! — heꞌi okuapy.
40,27,24,"Pilatos mbaꞌeve rei ndojapo kuaa reguai vy, haꞌe pavẽ ndaꞌeveive ojeꞌoivy rã oexa vy ogueru ruka yy, haꞌe vy heta vaꞌe kuery oexaa py ojepoei. Haꞌe vy aipoeꞌi:— Xee ma mbaꞌeve ndarekoi kovaꞌe [heko porã vaꞌe ruguy pemoẽ ukaxea reve. Pendereve ae topyta haꞌe nunga!"
40,27,25,"Haꞌe ramo heta vaꞌe kuery aipoeꞌi:— Orere ae toĩ huguy romoẽ ukaague re ropaga aguã, oreraꞌy kuery re guive — heꞌi."
40,27,26,Haꞌe rami rã Pilatos haꞌe kuery ayvu oendu vy opoi Barrabás. Haꞌe rã Jesus ma oinupã ukapa rire omboaxa kuruxu re omoĩa aguã.
40,27,27,"; , Haꞌe rireꞌive huvixavea pegua xondaro kuery ma opy Jesus ogueroike vy omboaty xondaro kuery haꞌe javi."
40,27,28,"Ijao omboipa vy omonhemonde peteĩ ao pytã vaꞌe py,"
40,27,29,"haꞌe juu gui peteĩ coroa ramigua ojapo vy omoĩ inhakã re, haꞌe ipo oiporu kuaa regua re peteĩ takua ojopy uka. Haꞌe vy henonde guenapyꞌã re oĩ vy ojojai rei reve aipoeꞌi:— Iporã ete judeu kuery pegua huvixave! — heꞌi okuapy."
40,27,30,Haꞌe gui hexe onyvõ reve takua ojopy vy oinupã inhakã rupi.
40,27,31,Haꞌe gui ojojai reipa rire ao omboi vy ijao ae py ju omonhemonde. Haꞌe gui ma ogueraa kuruxu re omoĩ aguã katy.
40,27,32,; Haꞌe kuery ojeꞌoi vy ovaexĩ peteĩ Cirene pygua Simão hery vaꞌe. Haꞌe vaꞌe pe ogueraa uka okuapy kuruxu.
40,27,33,; ; Haꞌe gui ovaẽ peteĩ henda Gólgota “Akãgue renda” ꞌepy vaꞌe py.
40,27,34,Haꞌe vy ixupe omeꞌẽ vinho iro vaꞌe re omoirũ vaꞌekue. Haꞌe rami teĩ oaꞌanga vy ndoyꞌuxei.
40,27,35,Kuruxu re omoĩ rire oexa okuapy xorte ijao jomeme ombojaꞌo aguã.
40,27,39,Haꞌe rupi oaxa ovy vaꞌe ijayvu vai ojeꞌoivy hexe. Oakã ombovava reve aipoeꞌi:
40,27,40,"— Ndee ma templo rembovaipa rire mboapy araa pyve ju rejapo ꞌrã vaꞌekue, ejereraa jepe haꞌvy ndee ae, Nhanderuete Raꞌy ri vy. Eguejy kuruxu gui — heꞌi ojeꞌoivy."
40,27,41,"Haꞌe rami ae avi sacerdote yvatekueve vaꞌe, kuaxia re nhomboꞌe vaꞌety haꞌe nhomongeta vaꞌety kuery ojojai rei vy aipoeꞌi:"
40,27,42,— Amboae kuery ogueraa jepe vaꞌeri haꞌe ae ndojereraa jepe kuaai. Israel kuery pegua huvixave ri oiko vy toguejy kuruxu gui. Haꞌe ramo jajerovia ꞌrã hexe.
40,27,43,"Nhanderuete re ojerovia rire tou haꞌvy togueraa jepe, anhetẽ ri oayvu vy. Mbaꞌeta “Xee ma Nhanderuete Raꞌy” heꞌi."
40,27,44,Imonda vaꞌe kuery hexeve kuruxu re omoĩ mbyre voi ojojai rei.
40,27,45,"; ; Kuaray mbyte jave pytũmba yvy jave re, kuaray ojeroꞌa puku peve."
40,27,46,Haꞌe gui kuaray ojeroꞌa jave Jesus ojapukai atã reve aipoeꞌi:
40,27,47,Haꞌe py ikuai vaꞌe regua oendu vy aipoeꞌi:— Elias rima oenoĩ — heꞌi okuapy.
40,27,48,"Haꞌe ramo haꞌe kuery regua peteĩ vaꞌe onha pojava ovy, peteĩ esponja ogueru. Vinagre py omoakỹ, haꞌe takua apy re omoĩ vy omovaẽ oyꞌu aguã."
40,27,49,"Haꞌe rã amboae kuery aipoeꞌi:— Tove, Elias ou vy ogueraa jepe rã jaexa aguã — heꞌi."
40,27,50,Haꞌe gui ma Jesus teĩgue ju ojapukai atã reve omondouka onheꞌẽ.
40,27,51,"Haꞌe ramove henda ikyꞌa eꞌỹ vaꞌe ropy ajukue okẽ regua oĩ vaꞌe oxoro mbyte rupi. Yvate gui oxoro yvy peve. Yvy oryryi, haꞌe itaova ovopa guive."
40,27,52,"Haꞌe gui yvyra rupa ikuai vaꞌe oipeꞌaa ramo heta onhemboete ju ikyꞌa eꞌỹ vaꞌe oke vaꞌekue,"
40,27,53,haꞌe vy onhono porãague gui oẽmba. Jesus onhemboete ju rire haꞌe kuery voi tetã ikyꞌa eꞌỹ vaꞌe py ovaẽ vy heta pe ojexa uka.
40,27,54,Haꞌe gui ma xondaro ruvixa haꞌe oirũ kuery Jesus rarõa ikuai vaꞌe ma yvy oryryi haꞌe opa mbaꞌe oiko rã oexa vy okyjepa okuapy. Haꞌe vy aipoeꞌi:— Anhetẽ ae raꞌe pevaꞌe ava Nhanderuete Raꞌy — heꞌi.
40,27,55,Haꞌe py heta avi ikuai kunhague mombyryꞌi gui omaꞌẽ okuapy vaꞌe. Haꞌe vaꞌe kuery ma Galiléia guive Jesus rakykue ou vy oipytyvõ vaꞌekue.
40,27,56,"Haꞌe kuery regua ma Maria Madalena, haꞌe José xy Maria, haꞌe gui Zebedeu raꞌyxy."
40,27,57,"; ; Kaꞌaruꞌi jave ou peteĩ ava Arimatéia pygua oguerekopa vaꞌe, José hery vaꞌe. Jesus remimboꞌe oiko."
40,27,58,Haꞌe vaꞌe ma Pilatos-a py oo vy ojerure Jesus retekue re. Haꞌe ramo Pilatos ogueraa uka.
40,27,59,Haꞌe ramo José ma hetekue ogueraa vy onhovã peteĩ ajukue puku xiĩ porã vaꞌe ikyꞌa eꞌỹ vaꞌe py.
40,27,60,Haꞌe vy onhono porã nguparã itaova re ojoꞌo uka vaꞌekue py. Haꞌe gui peteĩ ita tuvixa vaꞌe ombojere itakua rokẽ omboty aguã. Haꞌe vy oo ju.
40,27,61,Haꞌe ramia ja onhono porãague rexei oguapy okuapy Maria Madalena haꞌe Maria mboae.
40,27,62,Onhono porãague huvixa oarõ ukaagueKoꞌẽgue mbaꞌemo oguereko katupaa ára rire ma sacerdote yvatekueve vaꞌe haꞌe fariseu kuery nhomboaty. Haꞌe gui Pilatos-a py jogueraa vy
40,27,63,"aipoeꞌi okuapy ixupe:— Oreruvixa, oremaꞌenduꞌa haꞌe vaꞌe ijapu vaꞌe oikove teri reve aipoeꞌiague re: “Mboapy ára rire anhemboete ju ꞌrã”, heꞌiague re."
40,27,64,"Haꞌe nunga rupi mboapy ára peve rearõ uka ꞌrãgue onhono porãague, hemimboꞌe kuery ou vy hetekue re imonda eꞌỹ aguã, haꞌe gui heta vaꞌe kuery pe omanoague gui onhemboete jevyague rami omombeꞌu eꞌỹ aguã. Mbaꞌeta haꞌe rami ri ijapu rire jypy guare gui ndaꞌeveive ꞌrã — heꞌi okuapy."
40,27,65,"Pilatos ombovai:— Apy ma xondaro kuery ikuai. Peraa, pearõ uka onhono porãague peikuaa rami — heꞌi."
40,27,66,"Haꞌe ramo haꞌe kuery ojeꞌoi vy oarõ uka onhono porãague. Omboja ita imbotyarã oĩ vaꞌe, haꞌe oeja imbokuapy xondaro kuery haꞌe py."
40,28,1,; ; Sábado oaxa rire semana ijypya ára koꞌẽ raiꞌi jave ma Maria Madalena haꞌe amboae Maria jogueraa itakua re omaꞌẽ aguã.
40,28,2,"Haꞌe gui yvy oryryi atã xapyꞌa, mbaꞌeta peteĩ anjo Senhor-a guigua yva gui oguejy rã. Oguejy vy ombojere ita, haꞌe vy oguapy hiꞌáry. Haꞌe vaꞌe ma overa vaꞌe rami ojekuaa, yroꞌy rami onhemondea xiĩmba vaꞌe."
40,28,4,"Haꞌe rã itakua rarõa kuery okyje vy oryryipa okuapy, omanogue rami ikuai."
40,28,5,"Haꞌe gui kunhague pe anjo aipoeꞌi:— Pekyje eme, mbaꞌeta aikuaa peẽ kuery kuruxu re omoĩ mbyre Jesus pekaa."
40,28,6,"Haꞌe vaꞌe ma apy noĩvei, onhemboete ju ma aipoeꞌiague rami vy. Peju pexa onhono porãague."
40,28,7,"Haꞌe gui tapeo pojava, pemombeꞌu hemimboꞌe kuery pe omanoague gui onhemboete jevy maa, haꞌe vy penerenonderã oo ꞌrãa Galiléia katy. Haꞌe py ma pexa ju ꞌrã. Haꞌe vaꞌe anho areko pendevy amombeꞌu vaꞌerã — heꞌi."
40,28,8,Haꞌe ramo itakua gui haꞌe kuery ojepeꞌa vy oo pojava. Okyje haꞌe ovyꞌa reve onha jogueravy hemimboꞌe kuery pe omombeꞌu aguã.
40,28,9,"Haꞌe gui ma Jesus ae ovaexĩ ouvy. Haꞌe vy aipoeꞌi:— Tapeiko porã — heꞌi.Haꞌe rã haꞌe kuery onhemboja vy oikuavã ipy rupi, omboete."
40,28,10,Haꞌe ramo Jesus aipoeꞌi haꞌe kuery pe:— Pekyjeve eme. Tapeo pemombeꞌu xe-irmão kuery pe Galiléia katy ojeꞌoi aguã. Haꞌe py ma haꞌe kuery xererexa ꞌrã.
40,28,11,Xondaro kuery ijapu aguã judeu kuery opagaagueHaꞌe gui kunhague oo ma ramo onhono porãague rarõa kuery regua tetã re oo vy sacerdote yvatekueve vaꞌe pe omombeꞌu oiko vaꞌekue haꞌe javi.
40,28,12,Haꞌe ramo nhomongeta vaꞌety kuery reve haꞌe kuery nhomboaty vy heta omeꞌẽ peráta xondaro kuery pe.
40,28,13,"Haꞌe vy aipoeꞌi:— Aipopeje ꞌrã: “Pyávy roke jave hemimboꞌe kuery ou vy imonda hetekue re”, peje ꞌrã."
40,28,14,"Haꞌe gui xapyꞌa rei huvixave haꞌe nungakue oendu ramo oreayvu ꞌrã hexeve, pendere mbaꞌeve oiko eꞌỹ aguã — heꞌi okuapy."
40,28,15,Haꞌe ramo xondaro kuery peráta ogueraa vy aipoeꞌi ukaague rami ijapu. Haꞌe rami rire haꞌe nungakue aỹ peve omombeꞌua judeu kuery ikuaia rupi.
40,28,16,"; , "
40,28,17,Haꞌe py ma oexa vy omboete. Haꞌe rã amongue ma ndoguerovia porãi.
40,28,18,; Haꞌe kuery re Jesus onhemboja vy aipoeꞌi:— Opa mbaꞌe py xembopoꞌakaa yva haꞌe yvy re ikuai vaꞌe haꞌe javi re.
40,28,19,"Haꞌe nunga rupi tapeo, penhomoingo xeremimboꞌerã haꞌe javi regua gui. Haꞌe vy pemongarai ꞌrã Tuu, Taꞌy haꞌe Nheꞌẽ Kyꞌa Eꞌỹ rery rupi."
40,28,20,"Pemboꞌe ꞌrã pẽvy ajapo uka vaꞌekue haꞌe javi rupi ikuai aguã. Haꞌe rã xee ma koꞌẽ nhavõ aiko ꞌrã peẽ kuery reve, opaa ára peve."
41,1,1,"ayvu porã ombopara vaꞌekueNhanderuete Raꞌy Jesus Cristo reko regua ayvu porã ijypya.; Profeta ombopara vy aipoeꞌiague rami oiko: “Neꞌexa, nerenonderã ambou ꞌrã xerembiguai. Haꞌe vaꞌe oguereko katu ꞌrã nderaperã."
41,1,4,"Haꞌekue rami ae Batista ojekuaa rakaꞌe tekoa eꞌỹa py. Omombeꞌu oikovy pavẽ ojeko rerova vy onhemongarai uka aguã, ojejavyague omboguepaa aguã."
41,1,5,Haꞌe vaꞌe oikoa py jogueru Judéia katyꞌi ikuai vaꞌe haꞌe Jerusalém pygua kuery haꞌe javi. Ojejavyague omombeꞌupa ramo omongarai Jordão yakã py.
41,1,6,"ao ma camelo rague guigua, haꞌe rã ikuꞌa xã ma ipirekue guigua. Tuku haꞌe ei kaꞌaguy regua hoꞌu oikovy."
41,1,7,"; , ; ayvu omombeꞌu vy aipoeꞌi:— Xerakykue ou ꞌrã peteĩ xegui yvateve vaꞌe. Haꞌe vaꞌe gui xeꞌyvyĩve vaꞌe vy ndaꞌevei ajeroꞌa vy ipy regua xã ajora aguã voi."
41,1,8,Xee ma romongarai yy py. Haꞌe rã haꞌe ma Nheꞌẽ Kyꞌa Eꞌỹ reve ꞌrã penemongarai.
41,1,9,"; , ; Haꞌe vaꞌe jave Galiléia regua Nazaré tetã gui Jesus ou. Haꞌe vy pe onhemongarai uka Jordão yakã py. Yy gui oẽ vyve oexa yva ojepeꞌa, haꞌe apykaxuꞌi rami hexe Nheꞌẽ oguejy ouvy rã."
41,1,11,Haꞌe ramo onhendu peteĩ ayvu yva gui:— Ndee ma Xeraꞌy roayvu ete haꞌe roguerovyꞌa vaꞌe — heꞌi vaꞌe.
41,1,12,
41,1,14,"; , Nhuã py ombotya ma rire Jesus ojevy ju Galiléia katy, Nhanderuete guigua ayvu porã omombeꞌu vy."
41,1,15,"Haꞌe vy aipoeꞌi:— Ára ojeupity ma, namombyryvei ma Nhanderuete poꞌakaa ojekuaa aguã. Pejeko rerova, haꞌe perovia ayvu porã."
41,1,16,; Galiléia yupa yvýry rupi oiko vy oexa mokoĩ joegua Simão haꞌe André. Haꞌe kuery ma pira mboꞌaa rupi ikuai vy yy py pira mboꞌaa omombo okuapy.
41,1,17,"Haꞌe vaꞌe kuery pe Jesus aipoeꞌi:— Peju ke xerakykue. Xee ma avakue jouarã ju ꞌrã romoingo — heꞌi. Haꞌe ramove haꞌe kuery oejapa vyvoi pira mboꞌaa, haꞌe ojeꞌoi hupive."
41,1,19,"Ooveꞌia py oexa Zebedeu raꞌy haꞌe tyvy João, kanoã py pira mboꞌaa omoatyrõ okuapy rã."
41,1,20,Haꞌe vyve oenoĩ. Haꞌe rã haꞌe kuery ma nguu Zebedeu haꞌe hembiguai kuery kanoã py oeja vy oo Jesus rakykue.
41,1,21,Haꞌe rire ovaẽ Cafarnaum tetã py. Sábado ára py onhemboꞌeaty oĩ vaꞌe py oo nhomboꞌe vy.
41,1,22,"Nhomboꞌe rã pavẽ oendu vy onhemondyi okuapy, mbaꞌeta opoꞌakaa rupi ijayvu, kuaxia re nhomboꞌe vaꞌety kuery rami eꞌỹ."
41,1,23,Areꞌỹꞌi re onhemboꞌeaty py ou peteĩ ava nheꞌẽ vai onhemondea vaꞌe. Haꞌe vaꞌe ma ojapukai atã:
41,1,24,"— Jesus Nazaré pygua vaꞌe, mbaꞌe tu ndee rereko orereve? Oremokanhy aguã teve reju? Xee ma aikuaa ndee Nhanderuete guigua ikyꞌa eꞌỹ vaꞌe reikoa — heꞌi."
41,1,25,"Haꞌe ramo ixupe Jesus ijayvu atã vy aipoeꞌi:— Ekyrirĩ, haꞌe ejepeꞌa upe vaꞌe ava gui — heꞌi."
41,1,26,Haꞌe ramo nheꞌẽ vai omboryryipa haꞌe ojapukai atã reve ojepeꞌa ixugui.
41,1,27,Ikuai vaꞌe kuery haꞌe javi onhemondyipa vy oporandu joupe-upe:— Mbaꞌerã ꞌrã ndaꞌu guĩ ramigua oiko? Mbaꞌemo pyau re nhomboꞌearã teve? Mbaꞌeta opoꞌakaa rupi ijayvu rã nheꞌẽ vai voi onheꞌẽ rendu — heꞌi okuapy.
41,1,28,Haꞌe rire Galiléia yvy katy haꞌe javi rupi onhendu Jesus mbaꞌemo porã ojapoague.
41,1,29,", ; , Onhemboꞌeaty gui Jesus oẽ vy haꞌe reve jogueraa Simão haꞌe André ro py."
41,1,30,Oo py ma Simão raixo ipire raku oupy. Haꞌe ramo Jesus pe omombeꞌua imbaꞌeaxya. Haꞌe ramo onhemboja vy ipo re ojopy ramove ipire raku oaxa. Haꞌe ramo opuꞌã vy mbaꞌemo ojapo haꞌe kuery pe.
41,1,32,", ; , Kaꞌaru kuaray oike ta ma jave Jesus-a py oguerua imbaꞌeaxy vaꞌe haꞌe anha gui oiko axy vaꞌe haꞌe javi."
41,1,33,Tetã pygua kuery haꞌe javi onhemboaty avi okẽ py.
41,1,34,"Haꞌe ramo heta omonguera opa marãgua mbaꞌeaxy gui oiko axy vaꞌe, heta avi anha oipeꞌa omboayvu eꞌỹ re, mbaꞌeta haꞌe kuery oikuaa mavaꞌe paa."
41,1,35,Koꞌẽ rai ramove Jesus opuꞌã vy oo peteĩ henda tekoa eꞌỹa oĩ vaꞌe katy. Haꞌe py ma onhemboꞌe oiny Nhanderuete pe.
41,1,36,"Haꞌe ramo Simão ma ou oeka vy, hupive ikuai vaꞌe reve."
41,1,37,Ojou vy aipoeꞌi:— Pavẽ rei ndereka.
41,1,38,"Haꞌe ramo Jesus aipoeꞌi:— Amboae henda katy jaa kii raiꞌi tekoa ikuai vaꞌe haꞌe javi rupi, haꞌe py voi ayvu amombeꞌu aguã, mbaꞌeta haꞌe rami aguã ae aju — heꞌi."
41,1,39,"Haꞌe rami vy Galiléia yvy haꞌe javi rupi oiko. Haꞌe pygua onhemboꞌeaty ikuai vaꞌe rupi omombeꞌu ayvu, oipeꞌa guive anha kuery."
41,1,40,; Hexe onhemboja ouvy peteĩ lepra revegua. Haꞌe vy guenapyꞌã re oĩ reve ojerure:— Lepra gui xekyꞌaꞌoxe vy xekyꞌaꞌo ꞌrãgue — heꞌi.
41,1,41,"Jesus omboaxy vy okuaveꞌẽ, haꞌe hexe opoko vy aipoeꞌi:— Xee ma roikyꞌaꞌoxe ae, ekuera ke — heꞌi. Haꞌe ramove lepra okanhymba ramo okuera."
41,1,43,"Haꞌe gui ixupe ijayvuve imondovy vy aipoeꞌi:— Emombeꞌu eme avave rei pe. Vaꞌeri tereo sacerdote pe ejexa uka, haꞌe rekueraague re emeꞌẽ mymba Moisés omboparaague rami, heta vaꞌe kuery oikuaa aguã — heꞌi."
41,1,45,Haꞌe rami teĩ ava vaꞌe oo vy opa rupi omombeꞌu. Haꞌe rami rire tetã ikuai vaꞌe rupi ndaꞌevevei Jesus ovaẽ aguã. Tekoa eꞌỹa rupi rive oiko mombyry. Haꞌe ramo opa rupi gui jogueru oĩa py.
41,2,1,; Kueve ma rire Jesus ovaẽ ju Cafarnaum py. Haꞌe ramove opa rupi omombeꞌupaa oo py oĩa. Heta ete ou ramo okẽ rexeiꞌi oĩ aguã voi ndaꞌevei. Haꞌe rã haꞌe kuery pe ayvu omombeꞌu.
41,2,3,Oĩa py peteĩ oguata eꞌỹ vaꞌe oguerua. Irundy avakue ogueru teĩ
41,2,4,heta vaꞌe kuery gui ndaꞌevei hexe onhemboja aguã. Haꞌe ramo oĩa áry oo aoꞌia oipeꞌa vy oipeꞌaague rupi omboguejy imbaꞌeaxy vaꞌe hupa reve.
41,2,5,"Haꞌe kuery ojeroviaa Jesus oexa vy aipoeꞌi oguata eꞌỹ vaꞌe pe:— Xeraꞌy, rejejavyague omboguepaa ma — heꞌi."
41,2,6,"Haꞌe gui kuaxia re nhomboꞌe vaꞌety kuery haꞌe py oguapy okuapy vaꞌe opyꞌa py aipoeꞌi: — Mbaꞌe re tu po rami ijayvu? Po ramigua ma ayvu vai. Mavaꞌe tu ombogue kuaa joeko vaiague, peteĩꞌi eꞌỹ vy? Haꞌe vaꞌe ma Nhanderuete — heꞌi okuapy."
41,2,8,"Haꞌe kuery opẽxaa Jesus oikuaa vy aipoeꞌi:— Mbaꞌe re tu po rami ri pendeayvu pendepyꞌa py? Mbaꞌexa ndaꞌu ndaxyive xeayvu aguã oguata eꞌỹ vaꞌe pe: “Rejejavyague omboguepaa ma” tyrã pa “Epuꞌã, eupi nderupa, haꞌe tereo”, haꞌe aguã??"
41,2,10,Haꞌe rami avi peikuaa aguã Ava raꞌy ojeapo vaꞌekue ko yvy re joeko vaiague ombogue aguã voi ipoꞌaka vaꞌea —Oguata eꞌỹ vaꞌe pe ju aipoeꞌi:
41,2,11,"— Xee aipoaꞌe ndevy: Epuꞌã, eupi nderupa, haꞌe tereo ndero katy — heꞌi."
41,2,12,"Haꞌe ramove opuꞌã vy oupi ngupa ituiaty, haꞌe oẽ ovy pavẽ oexaa gui.Haꞌe kuery onhemondyipa vy ombojerovia Nhanderuete. Haꞌe vy aipoeꞌi okuapy:— Guĩ ramigua jaexa vaꞌeꞌỹ teri aỹ peve."
41,2,13,"; , Teĩgue ju Jesus oo yupa katy. Heta vaꞌe kuery haꞌe javi ou ovaexĩ aguã. Haꞌe ramo omboꞌe."
41,2,14,Oovea py oexa Alfeu raꞌy Levi imposto opagaaty py oguapy oiny rã. Haꞌe vy aipoeꞌi:— Eju xerupive — heꞌi. Haꞌe ramove opuꞌã vy oo hupive.
41,2,15,"; Haꞌe gui Levi ro py Jesus oĩ mesa py. Hexeve haꞌe hemimboꞌe kuery reve heta ikuai imposto re nhombopaga vaꞌety haꞌe heko vai vaꞌekue, mbaꞌeta haꞌe kuery ma Jesus rupive ikuai vaꞌety meme."
41,2,16,Haꞌe rã fariseu kuery regua kuaxia re nhomboꞌe vaꞌety ikuai vaꞌe ma oexa okuapy Jesus okaru rã heko vai vaꞌekue haꞌe imposto re nhombopaga vaꞌety kuery reve. Haꞌe rami vy oporandu hemimboꞌe kuery pe:— Mbaꞌe re tu Jesus okaru [haꞌe oyꞌu ri imposto re nhombopaga vaꞌety haꞌe ojejavypa vaꞌe kuery reve?
41,2,17,"Haꞌe nunga Jesus oendu vy ombovai haꞌe kuery pe:— Hexaĩ vaꞌe kuery ma ndoipotai ꞌrã poropoanoa, imbaꞌeaxy vaꞌe anho ꞌrã oipota. Haꞌe rami vy xee ma heko porã vaꞌe aenoĩ aguã eꞌỹ aju, haꞌe rã heko vai vaꞌe anho."
41,2,18,"; remimboꞌe haꞌe fariseu kuery okaru eꞌỹ re jepi ꞌrã ikuai. Haꞌe ramo amongue ou vy oporandu Jesus pe:— Mbaꞌe nunga rupi tu remimboꞌe haꞌe fariseu remimboꞌe kuery okaru eꞌỹ re jepi ikuai, haꞌe rã neremimboꞌe kuery ma haꞌe rami ndaꞌikuai?"
41,2,19,"Jesus ombovai:— Omendaa py haꞌeve ndaꞌu oenoĩ mbyre kuery okaru eꞌỹ re ikuai aguã, haꞌe kuery reve omenda vaꞌe oĩ teria ja? Any, omenda vaꞌe oĩ teria ja haꞌe kuery ndaꞌikuai ꞌrãe okaru eꞌỹ re."
41,2,21,"— Avave rei ao ymague re nombojai ꞌrã ajukue pyau raꞌykue, mbaꞌeta ombojaague omboi ꞌrã ao ymague gui. Haꞌe ramo oxoroa tuvixave ꞌrã."
41,2,22,Haꞌe avave rei hyru ymague py nomboyrui ꞌrã vinho pyau. Haꞌe rami eꞌỹ rã ombovaipa ꞌrã hyru. Vinho haꞌe hyru ivaipa ꞌrã. Haꞌe rami ꞌrãgue py vinho pyau rã hyru pyau py ꞌrã omoĩ.
41,2,23,; Peteĩ sábado ára py Jesus guemimboꞌe kuery reve oaxa ovy trigoty rupi. Hemimboꞌe kuery ma ooa rupi oipoꞌo heravy hiꞌa.
41,2,24,"Haꞌe ramo fariseu kuery haꞌe nunga oexa vy aipoeꞌi ixupe:— Maꞌẽ, mbaꞌe re tu neremimboꞌe kuery ojapo sábado py ndaꞌevei vaꞌeri?"
41,2,25,"Ombovai:— Ndaperoayvui teve Davi ojexavai haꞌe okaruxe vy oirũ kuery reve ojapo vaꞌekue? Mbaꞌeta Nhanderuete ro py oike rakaꞌe sacerdote yvateve vaꞌe Abiatar oĩ jave py, haꞌe vy hoꞌu mbojape Senhor renonde omoĩ mbyre, haꞌe kuery hoꞌu aguã ndaꞌevei vaꞌeri, sacerdote pe anho haꞌeve. Ngupive ikuai vaꞌe pe voi omeꞌẽ avi — heꞌi.?"
41,2,27,"Haꞌe vy aipoeꞌive ju:— Sábado ára ma avakue pe oejaa rakaꞌe, haꞌe rã sábado pe avakue oejaa ndaꞌei. Haꞌe nunga rupi Ava raꞌy ojeapo vaꞌekue ma sábado ára re voi ipoꞌaka vaꞌe."
41,3,1,; Teĩgue ju Jesus ovaẽ onhemboꞌeaty py. Haꞌe py oĩ peteĩ ava ipo rovai piru vaꞌe.
41,3,2,"Haꞌe py ikuai vaꞌe ma Jesus re oexa pota okuapy, sábado py rã pa nhomonguera raꞌea oexa aguã, ijayvu reixe vy."
41,3,3,Haꞌe rã Jesus ma ava ipo piru vaꞌe pe aipoeꞌi:— Eju mbyte katy.
41,3,4,"Haꞌe gui haꞌe kuery pe ranhe oporandu:— Haꞌeve ri ndaꞌu sábado ára py jajapo porã tyrã pa jajapo vai? Haꞌeve ri ndaꞌu joekove jaraa jepe, tyrã pa tove tomano? — heꞌi. Haꞌe rami teĩ okyrirĩmba okuapy."
41,3,5,"Haꞌe ramo ipoxy haꞌe iporiau rei reve omaꞌẽ ijyvýry ikuai vaꞌe re, haꞌe kuery inhakã ratã ramo. Haꞌe vy aipoeꞌi ava pe:— Emboꞌyvi ndepo. Haꞌe ramo opo omboꞌyvi vyve okuera."
41,3,6,Haꞌe rã fariseu kuery ma ojepeꞌa vy hovai jogueroayvu Herodes-a katygua kuery reve. Marã rami pa ojuka uka aguã re ijayvu okuapy.
41,3,7,"Yeꞌẽ rembe re heta omongueraagueHaꞌe gui Jesus guemimboꞌe kuery reve ojeꞌoi yupa katy. Heta ete ou Galiléia gui, Judéia,"
41,3,8,"Jerusalém, Iduméia, Jordão yakã rovaigua, Tiro haꞌe Sidom gui avi heta ete ou. Jesus mbaꞌemo ojapoague omombeꞌua rã oendu vy jogueru oĩa py."
41,3,9,"Haꞌe ramo guemimboꞌe kuery pe Jesus aipoeꞌi peteĩ kanoã ogueru aguã haꞌe oĩ aguã, heta vaꞌe kuery omboty rei eꞌỹ aguã. Mbaꞌeta heta omonguera ramo imbaꞌeaxy vaꞌe kuery nhomoanha-anha jogueruvy hexe opokoxe vy."
41,3,11,Nheꞌẽ vai revegua voi oexa vy henonde guenapyꞌã re oĩ vy ojapukai reve aipoeꞌi:— Ndee ma Nhanderuete Raꞌy.
41,3,12,Haꞌe ramo haꞌe kuery pe Jesus ijayvu atã oikuaa uka eꞌỹ aguã re.
41,3,13,; Haꞌe rire yvyty oĩ vaꞌe áry oẽ vy oenoĩ haꞌe ae oipota vaꞌe kuery. Haꞌe ramo oĩa py haꞌe kuery ou.
41,3,14,"Haꞌe ramo doze oiporavo hexeve ikuai vaꞌerã, haꞌe gui ayvu omombeꞌu aguã katy omondouka aguã,"
41,3,15,haꞌe ipoꞌakaa rupi anha kuery oipeꞌa aguã guive.
41,3,16,"Doze oiporavo vaꞌekue ma povaꞌe: Simão hery mboaerã Pedro omoĩ vaꞌekue,"
41,3,17,"haꞌe gui Zebedeu raꞌy kuery haꞌe tyvy João. Haꞌe vaꞌe kuery reryrã omoĩ Boanerges, “Yapu vaꞌe raꞌy kuery” heꞌia."
41,3,18,"Haꞌe gui André, Filipe, Bartolomeu, Mateus, Tomé, Alfeu raꞌy Tiago, Tadeu, Simão Zelote,"
41,3,19,haꞌe ijopy uka nhemiarã Iscariotes avi.
41,3,20,; Haꞌe ramo ngoo katy ju oo. Haꞌe ramive ma heta ete ju onhemboaty ramo neĩ okaru aguã ma voi ndaꞌevei.
41,3,21,"Jesus retarã kuery haꞌe nunga oendu vy ou ogueraa aguã, mbaꞌeta omombeꞌua rã oendu naꞌinhakã porãveia rami."
41,3,22,Haꞌe py ikuai avi kuaxia re nhomboꞌe vaꞌety kuery Jerusalém gui ou vaꞌekue. Haꞌe vaꞌe kuery aipoeꞌi:
41,3,23,"Haꞌe ramo Jesus oenoĩmba vy haꞌe kuery pe ijayvu mbaꞌemo re ombojoja reve. Haꞌe vy aipoeꞌi:— Mbaꞌexa ꞌrã tu anha haꞌe ae onhemoxẽ? Mbaꞌeta joa pygua meme joe opuꞌã vy nhomomba ꞌrã. Peteĩ oo pygua meme joe opuꞌã vy nhomomba avi ꞌrã. Haꞌe rami ae avi anha kuery jomeme opuꞌã vy joo rami eꞌỹ ikuai vaꞌe rire ndaꞌikuaivei ꞌrãgue, okanhymba ꞌrã guive.?"
41,3,27,"— Avave rei ma ndoikei ꞌrã ava ojeroviave vaꞌe ro py imbaꞌe rei-rei re imonda aguã, oipokua ranhe eꞌỹ re. Oipokua rire vy ꞌrãe oipeꞌapa."
41,3,28,— Anhetẽ aipoaꞌe pendevy: Avakue ojejavyague haꞌe ijayvu vaiague omboguea aguã ma haꞌeve meme.
41,3,29,"Haꞌe rã Nheꞌẽ Kyꞌa Eꞌỹ re ijayvu vaia ague ma nombogueai ꞌrã, haꞌe nunga jejavya ma omboguea vaꞌerã eꞌỹ — heꞌi."
41,3,30,Po rami ijayvu mbaꞌeta “Hexe anha onhemonde” heꞌi okuapy ramo.
41,3,31,"; Haꞌe rami jave ovaẽ ixy, tyvy haꞌe heindy kuery. Oka py ikuaia py oenoĩ uka."
41,3,32,"Haꞌe ramo heta ijyvýry oguapy okuapy vaꞌe aipoeꞌi ixupe:— Pee oka py ma ndexy, nderyvy haꞌe nereindy kuery ikuai. Ndereka vy je ou — heꞌi."
41,3,33,Haꞌe ramo ombovai:— Marã ramigua tu haꞌi haꞌe xeryvy kuery? Haꞌe oyvýry oguapy vaꞌe kuery re omaꞌẽ vy aipoeꞌi:— Pevaꞌe ae ma haꞌi haꞌe xeryvy kuery.?
41,3,35,"Mbaꞌeta Nhanderuete oipotaa rami ojapo vaꞌe ma haꞌi, xeryvy haꞌe xereindy kuery ikuai."
41,4,1,"; Teĩgue ju Jesus nhomboꞌe oiny yupa yvýry. Haꞌe py heta ikuai ramo peteĩ kanoã py oĩ. Yy rembe re heta vaꞌe kuery ikuaia gui mombyryꞌi oguapy oiny. Haꞌe rã heta vaꞌe kuery yeꞌẽ rembe re ikuai, ita kuꞌi reia py."
41,4,2,Haꞌe gui opa mbaꞌe re omboꞌe mbaꞌemo re ombojoja vy. Haꞌe vy aipoeꞌi:
41,4,3,— Pejapyxaka ke. Peteĩ ava oo mbaꞌemo raꞌyĩ moaĩ vy.
41,4,4,Haꞌe vaꞌe omoaĩ rã amongue haꞌyĩgue hoꞌa tape yvýry. Haꞌe nunga ma guyraꞌi ou vy hoꞌupa.
41,4,6,"Haꞌe rami teĩ kuaray oẽ vy omombiru, ndapoi rã."
41,4,7,Amboae ma juu mbyte rupi hoꞌa rire juu yvate vy ojukapa. Haꞌe ramo ndaiꞌai.
41,4,8,"Haꞌe rã amboae ma yvy porãa rupi hoꞌa. Haꞌe nungakue ma henhoĩ porã, yvate haꞌe hiꞌa porã guive. Trinta, sessenta, cem haꞌyĩ peve oiko peteĩ-teĩ gui — heꞌi."
41,4,9,Haꞌe vy aipoeꞌive ju:— Ijapyxa oendu aguã oĩ vaꞌe toendu.
41,4,10,; Jesus-a gui ojepeꞌapaa ma ramo hupive ikuai vaꞌe hemimboꞌe kuery doze vaꞌe reve ou vy oporandu okuapy mbaꞌemo re ombojoja vy ayvu omombeꞌu vaꞌekue re.
41,4,11,"Haꞌe ramo ombovai:— Pendevy pe Nhanderuete oikuaa uka ipoꞌakaa py mbaꞌemo oiko vaꞌe ndoikuaa ukai vaꞌekue. Haꞌe rã amboae kuery ma mbaꞌemo re ambojojaa rupi anho ꞌrã amboꞌe,"
41,4,12,"haꞌe kuery omaꞌẽ teĩ ndoexa kuaai aguã, haꞌe oendu teĩ noendu kuaai aguã, ojeko rerova eꞌỹ aguã ndoperdoaai aguã — heꞌi."
41,4,13,Haꞌe gui ma haꞌe kuery pe oporandu:— Napendu kuaai teve mbaꞌe nunga re ambojoja vy pa povaꞌe ayvu amombeꞌuague? Mbaꞌexa tu haꞌvy pendu kuaa ta ayvu amombeꞌu vaꞌe haꞌe javi?
41,4,14,Haꞌe gui mbaꞌemo moaĩa ma omoaĩ ayvu.
41,4,15,Po rami ikuai tape yvýry omoaĩ mbyre rami: Ayvu oendu vy ojapyxaka teĩ Satanás ou vy ayvu oipeꞌa ꞌrã haꞌe kuery re oĩ vaꞌekue.
41,4,16,"Haꞌe gui po rami ma itaty reia rupi omoaĩ mbyre rami ikuai: Ayvu oendu vy ojopy vyvoi ꞌrã ovyꞌa reve. Haꞌe rami teĩ ndapo pukui vaꞌe rami avi ikuai. Areꞌỹꞌi re ovaẽ ꞌrã imoingo axyarã, haꞌe ayvu porã káuxa ijavyky reiarã. Haꞌe nunga oiko rã ayvu porã rupi ikuaiague gui ojepeꞌapa ꞌrã."
41,4,18,"Haꞌe gui juu mbyte rupi omoaĩ mbyre rami ikuai vaꞌe ma ayvu oendu avi, teĩ ko yvy re mbaꞌemo ikuai vaꞌe re openave vy, peráta, opa marãgua ojou porãve vy noendu potavei ꞌrã ayvu. Haꞌe rami vy ndaiꞌai."
41,4,20,"Haꞌe rã yvy porãa rupi omoaĩ mbyre rami ikuai vaꞌe ma ayvu oendu vy ojopy ꞌrã, hiꞌa porã ꞌrã guive trinta, sessenta, cem peteĩ-teĩ gui."
41,4,21,"Haꞌe gui aipoeꞌi avi:— Tataendy ndaꞌu nhamoendy vy jajaoꞌi ꞌrã ri ajaka py, haꞌe eꞌỹ vy tupa guýry ꞌrã ri nhamoĩ? Any, imoiny oĩaty py ae ꞌrã jaupi imoiny."
41,4,22,"Mbaꞌeta ndoexa ukai pyre ojekuaapa ꞌrã, haꞌe onhomi mbyre oikuaa ukapaa ꞌrã. Ijapyxa oendu aguã oĩ vaꞌe toendu — heꞌi."
41,4,24,Haꞌe kuery pe aipoeꞌive ju:; 
41,4,26,"Mbaꞌemo raꞌyĩ re ombojojaagueAipoeꞌi avi:— Nhanderuete poꞌakaa py oiko ꞌrã yvy re ava mbaꞌemo raꞌyĩgue onhotỹ vaꞌe rami. Mbaꞌeta oke ꞌrã pyávy, haꞌe rã ára py ovy ꞌrã. Haꞌe ramia ja haꞌyĩgue henhoĩ haꞌe yvate ꞌrã marã rami paa oikuaa eꞌỹ re."
41,4,28,"Yvy ae ojapo ꞌrã hiꞌa aguã rami. Jypyꞌi ma henhoĩ, haꞌe gui ipoty, haꞌe gui ma haꞌyĩ omonyẽ ꞌrã hiꞌa."
41,4,29,"Hiꞌa ijajupa ma ramo ojayaa ꞌrã kyxe py, mbaꞌeta ovaẽ ma omonoꞌõ aguã."
41,4,30,", , , Aipoeꞌive ju:— Marã ramigua ndaꞌu Nhanderuete poꞌakaa py oiko vaꞌe reve joo ramigua? Mbaꞌe nunga re ndaꞌu haꞌeve ambojoja aguã?"
41,4,31,"Mostarda raꞌyĩ re haꞌeve, mbaꞌeta haꞌyĩgue ikuai vaꞌe gui ruxãveꞌi vaꞌe ꞌrã nhanhotỹ."
41,4,32,"Haꞌe gui nhanhotỹ ma rire yvate ꞌrã, mbaꞌemo nhanhotỹ vaꞌe haꞌe javi gui tuvixave ꞌrã guive. Hakã voi tuvixa ramo guyraꞌi oveve vaꞌe ou vy kuarayꞌã py ojapo ꞌrã guaityrã."
41,4,33,", Heta ayvu haꞌekue ramigua omombeꞌu haꞌe kuery pe mbaꞌemo re ombojoja vy, ojapyxaka vaꞌe kuery oendu kuaa peve."
41,4,34,Haꞌe rami avi mbaꞌemo re ombojoja eꞌỹ re ndaꞌijayvui haꞌe kuery pe. Haꞌe rã guemimboꞌe kuery pe ma omombeꞌu porãve kuerei ꞌrã haꞌe kuery aeꞌia py.
41,4,35,; Haꞌe vaꞌe ára kaꞌaruꞌi Jesus aipoeꞌi haꞌe kuery pe:— Jaaxa yupa rovaigua re — heꞌi.
41,4,36,Haꞌe ramo heta vaꞌe kuery omondoukapa ma vy ogueraa Jesus kanoã py oĩague reve ae. Haꞌe rã amboae kuery ma kanoã mboae py oo hakykue.
41,4,37,Haꞌe gui ou yvytu atã ramo kanoã re yai ojeapi-api. Haꞌe ramo kanoã py yy tynyẽ ta ma.
41,4,38,"Haꞌe rã Jesus ma kanoã revi katy oke oupy akãngyta áry. Haꞌe ramo omomyĩ vy aipoeꞌi:— Oremboꞌea, ndee nerepenai vaꞌe tyꞌy nhamanomba taa re?"
41,4,39,"Haꞌe ramo ovy vy ijayvu atã yvytu haꞌe yai pe. Haꞌe vy aipoeꞌi:— Epytuꞌu, ekyrirĩ ke — heꞌi. Haꞌe ramove yvytu opytuꞌu, yai okyrirĩmba guive."
41,4,40,Haꞌe gui ma aipoeꞌi:— Mbaꞌe re tu guĩ rami pekyjepa? Mbaꞌe re tu noĩ pejeroviaa? — heꞌi.
41,4,41,"Haꞌe ramo haꞌe kuery onhemondyipa vy joupe-upe ju aipoeꞌi:— Marã ramigua tu pevaꞌe ava, yvytu haꞌe yeꞌẽ voi onheꞌẽ rendu aguã?"
41,5,1,; Haꞌe rire yupa rovaigua re ovaẽ Gerasa pygua kuery yvy re. Oguejy ramove yvyra rupa oĩ vaꞌe gui ovaexĩ ouvy peteĩ ava nheꞌẽ vai onhemondea vaꞌe.
41,5,3,Haꞌe vaꞌe ma itakua rupi tema oiko. Neĩ corrente py teĩ avave rei nomombytaai.
41,5,4,"Mbaꞌeta ojopya vy ipy rupi corrente py ojokuaa teĩ omondo kuerei ꞌrã, ipy jokoa ferro guigua voi omondopa. Avave rei ndaꞌipoꞌakaai hexe."
41,5,5,"Pytũ nhavõ haꞌe ára pukukue re ojapukai oikovy itakua rupi, yvyty áry guive. Onheungapa rei oikovy ita re."
41,5,6,"Haꞌe gui ma mombyry gui oexa Jesus. Haꞌe vy onha ouvy vy omboete. Ojapukai reve aipoeꞌi:— Nhanderuete Yvate ete vaꞌe Raꞌy Jesus, mbaꞌe tu ndee rereko xereve? Nhanderuete rery rupi ajerure xemoingo axy eꞌỹ aguã — heꞌi,"
41,5,9,"Haꞌe gui Jesus oporandu:— Marã rami tu nderery?Ombovai:— Xerery ma Heta vaꞌe, mbaꞌeta heta orekuai — heꞌi."
41,5,11,Haꞌeꞌi py heta ikuai poryko yvyty áry okaruaty py. Haꞌe ramo nheꞌẽ vai kuery aipoeꞌi Jesus pe:— Oremondouka ꞌrãgue poryko kuerya katy haꞌe kuery re ju roĩ aguã — heꞌi.
41,5,13,"Haꞌe ramo Jesus omondouka. Haꞌe gui nheꞌẽ vai kuery ojepeꞌa vy poryko re ju onhemonde. Dois mil poryko rãndaꞌu ikuai. Haꞌe gui poryko kuery onhemondyipa vy yvyꞌã guy katy onha ojeꞌoivy, haꞌe yy py hoꞌapa vy oyꞌupa."
41,5,14,"Poryko re opena vaꞌe kuery onhamba jogueravy tetã katy, haꞌe mbaꞌety rupi ikuai vaꞌe kuery pe guive omombeꞌu aguã.Haꞌe ramo haꞌe pygua kuery oupa oexa aguã oiko vaꞌekue."
41,5,15,; Jesus oĩa py haꞌe kuery ovaẽ vy oexa ava anha kuery onhemondeague vaꞌe onhemonde haꞌe hiꞌarandua oĩ porã ju ramo. Haꞌe rami vy ndaekorãvei rei okuapy.
41,5,16,"Haꞌe nunga hexaare kuery omombeꞌupa ava anha onhemondea vaꞌe re oiko vaꞌekue, haꞌe poryko re guive."
41,5,17,Haꞌe rami vy Jesus pe ojerure okuapy haꞌe kuery rekoa gui ojepeꞌa aguã.
41,5,18,Haꞌe ramo kanoã py Jesus oĩ ramo ava anha onhemondeague vaꞌe ojerure hupive oo aguã.
41,5,19,"Haꞌe rami teĩ Jesus ndogueraai. Haꞌe vy aipoeꞌi:— Tereo ndero katy, haꞌe neretarã kuery pe emombeꞌu Senhor nemboaxya rupi ojapo vaꞌekue haꞌe javi — heꞌi."
41,5,20,Haꞌe ramo oo vy Decápolis tetã rupi omboypy omombeꞌu aguã ixupe Jesus ojapo vaꞌekue haꞌe javi. Haꞌe ramo onhemondyi pavẽ.
41,5,21,", ; Yy rovaigua re kanoã py Jesus oo ju ramo heta ete ojeꞌoi avi yeꞌẽ rembe re oĩa katy."
41,5,22,"Ovaẽ avi peteĩ ava Jairo hery vaꞌe, onhemboꞌeaty pygua ruvixa. Haꞌe vaꞌe ma oexa Jesus vyve guenapyꞌã re oĩ henonde. Haꞌe vy ojerure ete:— Xerajyꞌi omano raiꞌi ma oupy. Eju ke hexe epoko, okuera vy oikove nho aguã — heꞌi."
41,5,24,Haꞌe ramo Jesus oo hexeve.Heta vaꞌe kuery omboty rei ojeꞌoivy hupive.
41,5,25,"; Oiko avi peteĩ kunha doze maꞌetỹ re ma gueko re riae oiko vaꞌe. Poropoanoa kuery opa marã oguereko vaꞌekue, haꞌe kuery pe kunha vaꞌe mbaꞌemo oguereko vaꞌekue haꞌe javi ma omeꞌẽ teĩ ndokuerai. Haꞌe rami ꞌrãgue py ndaꞌeveive tema ovy."
41,5,27,"Jesus mbaꞌemo ojapo oikovya omombeꞌua rã kunha vaꞌe oendu vy hakykue gui ou. Heta vaꞌe mbyte gui opoko ijao re, mbaꞌeta aipoeꞌi vy: “Ijao re rive apoko teĩ akuera ꞌrã” heꞌi."
41,5,29,"Haꞌe ramove imbaꞌeaxy opytuꞌu vyvoi, guete re oendu ombaꞌeaxy gui okuera ma raꞌea."
41,5,30,Haꞌe gui Jesus oikuaa vyvoi ixugui ipoꞌakaa oẽ rã. Haꞌe vy heta mbyte pyve ojere vy oporandu:— Mavaꞌe tu xere opoko?
41,5,31,Haꞌe ramo hemimboꞌe kuery ombovai:— Mbaꞌe re tu teta nemboty rei vaꞌeri “Mavaꞌe tu xere opoko?” ꞌre?
41,5,33,Haꞌe ramo kunha vaꞌe ma okueraague oikuaa vy okyje vaꞌeri oryryipa reve ou. Henonde guenapyꞌã re oĩ vy omombeꞌu oiko vaꞌekue.
41,5,34,"Haꞌe ramo aipoeꞌi:— Xerajy, rejeroviaa ndereraa jepe. Tereo porã ke, tanembaꞌeaxyve eme."
41,5,35,; Jesus ijayvu teri hoꞌamy reve amongue ou onhemboꞌeaty pygua ruvixa ro gui. Haꞌe vy tuu pe aipoeꞌi okuapy:— Nderajy omano ma. Mbaꞌerã tu remoangeko teri poromboꞌea?
41,5,36,"Haꞌe rã Jesus ma haꞌe nunga ayvu re nopenai. Haꞌe vy onhemboꞌeaty pygua ruvixa pe aipoeꞌi:— Enhemondyi eme, ejerovia tema — heꞌi. Avave rei ndogueraai ngupive, Pedro, haꞌe tyvy eꞌỹ vy."
41,5,38,"Onhemboꞌeaty pygua ruvixa ro py Jesus ovaẽ vy oendu opa marã onhendu vaꞌe, ojaeꞌo haꞌe haxẽ-axẽ vaꞌe guive."
41,5,39,"Haꞌe oike vy aipoeꞌi:— Mbaꞌe re tu opa marã penhendu pejaeꞌo vy? Kunhaꞌi nomanoi, oke rima — heꞌi."
41,5,40,"Haꞌe ramo ojojai rei okuapy. Haꞌe gui omoẽ ukapa ma rire kunhaꞌi vaꞌe ituia py ogueroike tuu, ixy haꞌe ngupive ogueraa vaꞌekue."
41,5,41,"Ipo re ojopy vy aipoeꞌi:— Talitá cumi — heꞌi, “Kunhaꞌi, evy ke”, heꞌia."
41,5,42,Haꞌe ramove kunhaꞌi vaꞌe opuꞌã vy oguata. Doze maꞌetỹ ma oguereko. Haꞌe ramo onhemondyi pavẽ. Haꞌe rã Jesus aipoeꞌi avave rei pe omombeꞌu eꞌỹ aguã. Haꞌe gui omongaru uka kunhaꞌi vaꞌe.
41,6,1,; Haꞌe gui Jesus guekoa katy oo guemimboꞌe kuery reve.
41,6,2,"Sábado ovaẽ ramo nhomboꞌe onhemboꞌeaty py.Nhomboꞌe rã heta oendu vy onhemondyipa, haꞌe vy aipoeꞌi:— Magui ndaꞌu haꞌe rami oikuaa? Mbaꞌexa tu haꞌe ramigua ꞌarandu ixupe omeꞌẽa? Mbaꞌexa ndaꞌu mbaꞌemo porã ojapo opo py?"
41,6,5,Haꞌe rami rã haꞌe py ndaꞌevei mbaꞌeve ojapo aguã opoꞌakaa rupi. Mbovyꞌi re opo omoĩ vy omonguera mbaꞌeaxy gui.
41,6,6,Haꞌe kuery ndojeroviaia oexa vy onhemondyi. Haꞌe rami vy tekoa haꞌe katy rai-raiꞌi oĩ vaꞌe rupi oo nhomboꞌe aguã.
41,6,7,"; Doze guemimboꞌe kuery Jesus oenoĩ vy ombopoꞌaka nheꞌẽ vai re. Haꞌe vy mokõ-mokoĩ omondouka. Haꞌe kuery pe aipoeꞌi:— Mbaꞌeve peraa eme tape rupi peguataa rupi, peteĩ popoka eꞌỹ vy, neĩ mbojape, voko, neĩ peráta ndaꞌevei. Pendepy regua pemoĩ aguã haꞌeve teĩ peraa eme mokoĩ kamixa."
41,6,10,Haꞌe gui peteĩ oo py pevaẽa py ae ꞌrã pepyta haꞌe vaꞌe tekoa gui peove peve.
41,6,11,"Haꞌe rã tekoa py napenemovaẽai haꞌe pendeayvua noendu potaai ramo pejepeꞌa ꞌrã haꞌe gui. Haꞌe pendepy regua gui peity-ity ꞌrã yvy kuꞌi, haꞌe kuery pe peikuaa uka aguã peja peovya — heꞌi."
41,6,12,"Haꞌe gui ma hemimboꞌe kuery ojeꞌoi vy heta vaꞌe kuery pe omombeꞌu ojeko rerova aguã. Oipeꞌa reta anha kuery, haꞌe heta avi imbaꞌeaxy vaꞌe omonguera azeite oikyty reve."
41,6,14,; Jesus re opa rupi imaꞌenduꞌaa ramo huvixave Herodes avi oendu. Haꞌe vaꞌe pe amongue aipoeꞌi avi:— Batista rima omanoague gui onhemboete ju. Haꞌe vy ꞌrãe mbaꞌemo ojapo oikovy opoꞌakaa rupi.
41,6,15,"Amboae ju aipoeꞌi ixupe:— Elias rima — heꞌi.Haꞌe gui amboae ju aipoeꞌi:— Peteĩ profeta oiko, yma oiko vaꞌekue ramigua rima — heꞌi."
41,6,16,Haꞌe rã Herodes ma haꞌe nunga oendu vy aipoeꞌi:— akã xee ae ajaya uka vaꞌekue ri nhiꞌã onhemboete ju — heꞌi.
41,6,17,"Mbaꞌeta Herodes ae ojopy vy nhuã py ojokua uka vaꞌekue guyvy Filipe raꞌyxy Herodias káuxa, hexe omenda rire. Mbaꞌeta ixupe “Ndaꞌevei nderyvy raꞌyxy rereko aguã” heꞌi ramo. Haꞌe nunga rupi Herodias ndoayvui vy ojukaxe teĩ ndaꞌevei,"
41,6,20,mbaꞌeta pe Herodes “Heko porã haꞌe ikyꞌa eꞌỹ vaꞌe” heꞌi vy okyje. Haꞌe rami vy opena porã. Ijayvua oendu vy ndoikuaai rei teĩ ojapyxaka porã.
41,6,21,"Peteĩ ára taꞌyxy oipotaa rami oiko. Herodes ituiague ára py ngaru ojapo guembiguai kuery yvatekueve reve, xondaro ruvixa haꞌe Galiléia pygua huvixa kuery pe guive. Haꞌe kuery ikuaia py Herodias memby oike vy ojeroky ramo Herodes haꞌe oenoĩ uka vaꞌekue oexa vy ojou porã okuapy. Haꞌe ramo kunhataĩ pe huvixa aipoeꞌi:— Ejerure reipota vaꞌe re, xee ameꞌẽ ꞌrã. Oura guive:— Mbaꞌemo areko vaꞌe mbyte rupi peve rejerure teĩ ameꞌẽ ꞌrã — heꞌi. Haꞌe ramo kunhataĩ oo vy oxy pe ranhe oporandu:— Mbaꞌe nunga re tu tajerure?Ixy ombovai:— Batista akãgue re — heꞌi."
41,6,25,Haꞌe ramove huvixa oĩa py ju ou pojava vy aipoeꞌi:— Aipota aỹꞌi ma voi xevy remeꞌẽ Batista akãgue peteĩ hyꞌa py — heꞌi.
41,6,26,"Haꞌe ramo huvixa iporiau vaipa, teĩ mesa py hexeve ikuai vaꞌe oendua py oura rire ndaꞌevei ndojapoi aguã."
41,6,27,"Haꞌe rami vy ijukaarã omondouka vy ijayvu akãgue ogueru aguã. Haꞌe ramo nhuã py oo vy ojaya inhakã, haꞌe peteĩ hyꞌa py ogueru. Kunhataĩ pe omeꞌẽ rã oxy pe ju ogueraa."
41,6,29,remimboꞌe kuery haꞌe nunga oendu vy ou. Hetekue ogueraa vy onhono porã huparã ojapo pyre py.
41,6,30,; ; Haꞌe gui Jesus oĩa py apóstolo kuery ojevypa ju vy ixupe omombeꞌu ojapo vaꞌekue haꞌe nhomboꞌeague haꞌe javi.
41,6,31,"Haꞌe ramo aipoeꞌi haꞌe kuery pe:— Jajeꞌoi nhande kuery aeꞌi japytuꞌu ranhe peteĩ henda tekoa eꞌỹa py — heꞌi, mbaꞌeta heta oo haꞌe ou vaꞌe gui haꞌe kuery okaru aguã ma voi ndaꞌevei."
41,6,32,Haꞌe rami vy haꞌe kuery aeꞌi kanoã py ojeꞌoi tekoa eꞌỹa katy.
41,6,33,Haꞌe kuery ojeꞌoi rã heta oexa. Oexa kuaa vy tetã ikuai vaꞌe haꞌe javi gui onha jogueravy haꞌe katy. Yvy rupi oo vy haꞌe kuery ranhe ovaẽmba.
41,6,34,"Haꞌe ramo kanoã gui Jesus oguejy vyve heta ikuai vaꞌe oexa. Haꞌe vy omboaxy, mbaꞌeta vexaꞌi ija eꞌỹ vaꞌe rami ikuai. Haꞌe vy opa mbaꞌe re omboꞌe oiny."
41,6,35,"Kaꞌaruꞌi jave Jesus-a py hemimboꞌe kuery ou vy aipoeꞌi:— Apy ma tekoa eꞌỹa py nhandekuai, kaꞌaru ete ma guive. Emondoukapa haꞌvy imbaꞌety haꞌe kii raiꞌi tekoa ikuai vaꞌe rupi, hoꞌu vaꞌerã ojogua aguã — heꞌi okuapy."
41,6,37,Haꞌe ramo aipoeꞌi haꞌe kuery pe:— Peẽ ae pemeꞌẽ hoꞌu vaꞌerã.Haꞌe rami rã haꞌe kuery ombovai:— Ore kuery pa toroo duzentos ára repy re torojogua mbojape haꞌe kuery hoꞌu aguã? — heꞌi.
41,6,38,"Haꞌe ramo aipoeꞌi:— Mbovy mbojape haꞌvy pereko? Tapeo pexa.Haꞌe kuery oikuaa vy ombovai:— Peteĩ nhiruĩ mbojape roguereko, mokoĩ piraꞌi guive — heꞌi."
41,6,39,"Haꞌe ramo nhuũ hovy reia oĩ vaꞌe py Jesus omboguapy ukapa peteĩ henda-enda py. Haꞌekue rami ombojaꞌo peteĩ-teĩ henda py cem, haꞌe rã amboae py ma cinqüenta ikuai aguã rami."
41,6,41,"Haꞌe gui Jesus ma peteĩ nhiruĩve mbojape haꞌe mokoĩve pira ojopy vy yva re omaꞌẽ reve oguerovyꞌa Nhanderuete. Oipeꞌã-peꞌãꞌi vy omeꞌẽ guemimboꞌe kuery pe ombojoja aguã, mokoĩve piraꞌi guive ombojaꞌo heta vaꞌe kuery pe."
41,6,42,Haꞌe javive okaru ma vy hevyatãmba.
41,6,43,Haꞌe gui doze varai ju omonoꞌõ mbojape raꞌykue haꞌe pira rembyrekue.
41,6,44,Mbojape re avakue okaru vaꞌekue ma cinco mil.
41,6,45,"; Haꞌe rireꞌive Jesus omondouka guemimboꞌe kuery kanoã py haꞌe kuery ranhe oaxa aguã yupa rovaigua re Betsaida katy, heta vaꞌe kuery haꞌe omondoukapa peve."
41,6,46,Omondoukapa ma vy yvyty áry oẽ ovy onhemboꞌe aguã.
41,6,47,Pytũꞌi jave yy mbyte rupi kanoã oo oiny jave Jesus ma yvyty áry haꞌe aeꞌi oĩ.
41,6,48,"Hemimboꞌe kuery renonde katy gui yvytu oipeju ramo ndopykui porãvei rã Jesus oexa. Haꞌe gui koꞌẽ rai jave mae haꞌe kuerya katy oo. Yy áry rupi oguata ouvy, haꞌe kuery renonde oaxa ta merami."
41,6,49,"Yy áry rupi oguata ouvy rã haꞌe kuery oexa vy “ꞌÃgue po” heꞌi vy ojapukai okuapy. Mbaꞌeta haꞌe kuery Jesus oexa vy ndaekorãveipa.Haꞌe ramo haꞌe kuery pe ijayvu vy aipoeꞌi:— Pendepyꞌa guaxu ke, xee rima. Pekyje eme — heꞌi."
41,6,51,"Haꞌe vy haꞌe kuery reve kanoã py oĩ ramove yvytu opytuꞌu. Haꞌe ramo onhemondyipa okuapy, mbaꞌeta inhakã ratã vy ndoikuaai teri neĩ opoꞌakaa rupi mbojape omboetaveague."
41,6,53,Yy rovaigua re oaxa vy Genesaré yvy re ovaẽ. Haꞌe py ma kanoã omboja.
41,6,54,Kanoã gui haꞌe kuery oẽmba ramove heta vaꞌe kuery oexa kuaa okuapy Jesus.
41,6,55,Haꞌe rami vy tekoa ikuai vaꞌe haꞌe javi rupi onha-onha vy ogueru imbaꞌeaxy vaꞌe kuery. Hupa reve ogueru Jesus oĩa oendua katy.
41,6,56,"Haꞌe gui ma tekoa py Jesus ovaẽa py rei, tetã eꞌỹ vy imbaꞌety vaꞌe kuerya py, eꞌỹ vy tetã mbyte py mbaꞌe ovaẽ rã oguerua ꞌrã imbaꞌeaxy vaꞌe kuery. Ovaẽ aguã py omoĩ vy ixupe ojerure ijao apyꞌi re ri jepe opoko aguã. Haꞌe ramo opoko vaꞌe haꞌe javi okuera."
41,7,1,"Jesus-a py onhemboaty fariseu haꞌe kuaxia re nhomboꞌe vaꞌety kuery Jerusalém gui ou vaꞌekue. Haꞌe vy oexa rã hemimboꞌe kuery regua ojepoei eꞌỹ re okaru. Haꞌe rã fariseu haꞌe judeu kuery haꞌe javi ma ymagua kuery nhomboꞌeague rami vy ojepoei ma vy mae ꞌrã okaru. Tetã mbyte gui ovaẽ vy voi onhemoakỹ ranhe ꞌrã okaru aguã. Haꞌe rami vy hekorã oeja pyre heta oguereko mbaꞌemo ojoi aguã: karo, yryru, oja overa vaꞌe guigua, [haꞌe tupa guive."
41,7,5,Haꞌe nunga rupi fariseu haꞌe kuaxia re nhomboꞌe vaꞌety kuery oporandu Jesus pe:— Mbaꞌe re tu neremimboꞌe kuery ma ymagua kuery nhomboꞌeague rami ndaꞌikuai? Mbaꞌeta ojepoei eꞌỹ re okaru.
41,7,6,"Haꞌe ramo ombovai:— Pendeko porã merami rive vaꞌe, peẽ kuery reko re profeta haꞌevea rami ijayvu rakaꞌe. Haꞌe vy ombopara imoiny: “Kovaꞌe kuery ma ojuru py rive xemboete, haꞌe rã ipyꞌa ma mombyry xegui."
41,7,7,"Avakue ojapo uka vaꞌe re nhomboꞌe vy xembojerovia merami rive”, heꞌi vaꞌekue."
41,7,8,"Haꞌe rami vy peẽ kuery Nhanderuete ojapo uka vaꞌekue ndapejapoi pekuapy, avakue ojapo uka vaꞌe rive pejapoxeve vy — heꞌi."
41,7,9,"Aipoeꞌive ju:— Peẽ kuery opa marã pemboyke Nhanderuete ojapo uka vaꞌekue, pende ae reko rami rive pendekuai aguã."
41,7,10,"Mbaꞌeta Moisés aipoeꞌi: “Remboete ꞌrã nderu haꞌe ndexy. Haꞌe rã nguu haꞌe oxy re ijayvu vai vaꞌe pejuka ꞌrã”, heꞌi vaꞌekue. ; "
41,7,11,"Haꞌe rã peẽ ma aipopeje: “Nguu eꞌỹ vy oxy pe amongue aipoeꞌi ꞌrã: ‘Mbaꞌemo pẽvy peguarã areko vaꞌekue ma Nhanderuete pe ju amboaxa’, heꞌi teĩ haꞌeve”, peje. Haꞌe rami vy tuu haꞌe ixy napeipytyvõ ukai."
41,7,13,"Haꞌe rami py pemboyke Nhanderuete ayvu, pendereko rami rive penhomoingo vy. Peẽ kuery haꞌe rami anho penhomboꞌe. Oĩ retave ju haꞌe vaꞌe ramigua pejapo vaꞌe — heꞌi."
41,7,14,Teĩgue ju heta vaꞌe kuery oenoĩ vy aipoeꞌi:— Pejapyxaka pavẽ peikuaa aguã. Avakue ryepy py mbaꞌemo oike vaꞌeꞌỹ omboeko kyꞌa. Avakue gui oẽ vaꞌe anho ꞌrã omboeko kyꞌa.
41,7,16,[Ijapyxa oendu aguã oĩ vaꞌe toendu — heꞌi.
41,7,17,Haꞌe gui heta vaꞌe kuery oeja vy oike opy. Haꞌe ramo hemimboꞌe kuery ou vy ojerure mbaꞌemo re ombojojaague omombeꞌu porãve aguã re.
41,7,18,"Haꞌe ramo ombovai:— Peẽ voi teve napendu kuaai, haꞌe ndapeikuaai? Avakue ryepy py oike vaꞌeꞌỹ ꞌrã omboeko kyꞌa,"
41,7,20,"Aipoeꞌi avi:— Mbaꞌemo avakue gui oẽ vaꞌe anho ꞌrã omboeko kyꞌa. Avakue pyꞌa gui ae ꞌrã oẽ imboeko kyꞌaarã: opa marã rei oikoxea, imondaxea, jojukaxea, itavy reixea, nhombaꞌe re hakãteꞌỹa, ojapo vaixea, nhombotavypaxea, ndojejokoia, joapo vaixea, ijayvu vaixea, onhemboyvate reixea haꞌe naꞌinhakã porãveia rupi oikoa."
41,7,23,Ikuraxõ gui haꞌe vaꞌe nunga oẽ vaꞌe anho ꞌrã imboeko kyꞌaarã oĩ.
41,7,24,Jesus opuꞌã vy oo haꞌe gui Tiro [haꞌe Sidom yvy katy. Peteĩ oo py ovaẽ vy oĩa ndoikuaa ukaxei avave rei pe teĩ ndaꞌevei onhemi aguã.
41,7,25,"Mbaꞌeta peteĩ kunha ou imemby re nheꞌẽ vai onhemondea vaꞌe. Jesus re imaꞌenduꞌaa rã oendu vy ou, haꞌe vy guenapyꞌã re oĩ ipy yvýry. Haꞌe vaꞌe kunha ma Siro-fenícia pygua, haꞌe grego ayvu py ijayvu vaꞌeri ojerure oiny imemby gui anha oipeꞌa aguã."
41,7,27,Haꞌe ramo Jesus aipoeꞌi:
41,7,28,"Kunha vaꞌe ombovai:— Tá, Senhor. Haꞌe rami avi jaguaꞌi teĩ mesa guýry hoꞌu ꞌrã kyrĩ vaꞌe rembiꞌu kure — heꞌi."
41,7,29,Haꞌe ramo Jesus aipoeꞌi:— Po rami ri rembovai rire tereo ju. Nememby gui anha ojepeꞌa ma — heꞌi.
41,7,30,"Haꞌe ramo ngoo py ovaẽ vy ojou kunhaꞌi vaꞌe tupa rupi itui porã rã, ixugui anha ojepeꞌa ma raꞌe."
41,7,31,Noendui haꞌe ndaꞌijayvui vaꞌe omongueraagueTiro yvy gui ojepeꞌa vy oaxa ovy Sidom rupi. Galiléia yupa peve oo Decápolis yvy rupi.
41,7,32,Haꞌe ramo oĩa py peteĩ oguerua noendui haꞌe ndaꞌijayvui vaꞌe. Haꞌe vy ojerure hexe opoko aguã.
41,7,33,"Haꞌe ramo heta vaꞌe mbyte gui Jesus ogueraa ranhe mombyryꞌi haꞌe aeꞌia py. Haꞌe vy ijapyxa py opoꞌẽ, inhapekũ re opoko guive guendyry reve. Yva re omaꞌẽ vy ipytuẽ atã. Haꞌe vy aipoeꞌi:— Efatá — heꞌi, “Ejepeꞌa ke” heꞌia."
41,7,35,"Haꞌe ramo oendu xapyꞌa, naꞌinhapekũ ratãvei vyvoi guive. Haꞌe vy ijayvu porã."
41,7,36,Haꞌe gui haꞌe kuery pe aipoeꞌi avave rei pe omombeꞌu eꞌỹ aguã. Haꞌe rami teĩ omongetavea ramive ma omombeꞌuve tema ojeꞌoivy.
41,7,37,"Mbaꞌeta onhemondyipa vy aipoeꞌi okuapy:— Haꞌevea rami meme ojapo. Mbaꞌeta ojapo ndaꞌijayvui vaꞌekue ijayvu, haꞌe noendui vaꞌekue oendu ju aguã rami."
41,8,1,Haꞌe jave heta vaꞌe kuery onoꞌõa py teĩgue ju ndoguerekoi hoꞌu vaꞌerã. Haꞌe ramo Jesus guemimboꞌe kuery oenoĩ vy aipoeꞌi:
41,8,2,"— Xee amboaxy kovaꞌe kuery, mbaꞌeta mboapy ára ma xerupive ikuai rire mbaꞌeve ndoguerekovei hoꞌu vaꞌerã."
41,8,3,"Okaru eꞌỹ re hoo katy amondouka ramo hoꞌapa ꞌrã tape rupi, mombyry gui ou rire — heꞌi."
41,8,4,Haꞌe rã hemimboꞌe kuery aipoeꞌi:— Apy tekoa eꞌỹa py magui ꞌrã tu jajou mbojape kovaꞌe kuery peguarã?
41,8,5,Jesus oporandu:— Mbovy tu mbojape pereko?Haꞌe kuery ombovai:— Sete — heꞌi.
41,8,6,"Haꞌe gui Jesus aipoeꞌi heta vaꞌe kuery oguapy aguã yvy py, haꞌe vy ojopy sete-ve mbojape. Nhanderuete oguerovyꞌa vy oipeꞌã-peꞌãꞌi, haꞌe guemimboꞌe kuery pe omeꞌẽ heta vaꞌe kuery pe ju ombojaꞌo-jaꞌo aguã. Oguereko avi amongue piraꞌi. Haꞌe gui oguerovyꞌa vy aipoeꞌi haꞌe vaꞌe voi ombojoja aguã."
41,8,8,Haꞌe kuery okaru ma vy hevyatãmba. Hoꞌu vaꞌekue rembyre ma sete ajaka py omboyru.
41,8,9,Quatro mil avakue rãndaꞌu ikuai. Haꞌe gui mae ma Jesus omondoukapa.
41,8,10,Haꞌe rireꞌive guemimboꞌe kuery reve kanoã py oĩ vy Dalmanuta yvy katy ju ojeꞌoi.
41,8,11,Jesus oĩa py fariseu kuery jogueru vy hexeve ijayvu ete okuapy. Haꞌe rami vy oeko aꞌã vy ojerure yva guigua hexa pyrã ojapo aguã re.
41,8,12,Haꞌe ramo Jesus opyꞌapy guive ipytuẽ atã vy aipoeꞌi:— Mbaꞌe re tu peẽ kuery pejerure yva guigua hexa pyrã re? Anhetẽ aipoaꞌe pẽvy: Aỹgua kuery pe ndojapoai ꞌrã peteĩve — heꞌi.
41,8,13,"Haꞌe gui ojepeꞌa vy oĩ ju kanoã py, haꞌe yy rovaigua re oo."
41,8,14,Hupive hemimboꞌe kuery oo vy hexarai mbojape ogueraa aguã. Peteĩꞌi mbojape anho oguereko kanoã py.
41,8,15,"Jesus aipoeꞌi:— Maꞌẽ, penheangu ke fariseu kuery haꞌe Herodes regua trigo mbovua gui — heꞌi."
41,8,16,Haꞌe ramo haꞌe kuery aipoeꞌi jomeme:— Po rami ijayvu mbojape ndoroguerui rã — heꞌi.
41,8,17,"Haꞌe nunga Jesus oikuaa vy oporandu:— Mbaꞌe re tu pendeayvu mbojape ndaperekoia re? Peneakã ratã vy napendu kuaai, neĩ ndapeikuaai teri teve?"
41,8,18,"Penderexa oĩ vaꞌeri ndapexai teve, pendeapyxa voi oĩ vaꞌeri napendui teve? Napenemaꞌenduꞌai teve"
41,8,20,— Haꞌvy quatro mil pe sete mbojape aipeꞌã-peꞌãꞌi jave mbovy ajaka renyẽ tu haꞌykue pemonoꞌõ?Haꞌe kuery— Sete — heꞌi okuapy.
41,8,21,Haꞌe ramo Jesus aipoeꞌi:— Ndapeikuaai teri teve?
41,8,22,Betsaida py ára revegua eꞌỹ omongueraagueHaꞌe gui ma Betsaida py ovaẽ. Haꞌe ramo ixupe peteĩ ára revegua eꞌỹ herua vy ojerurea opoko aguã re.
41,8,23,"Haꞌe ramo ára revegua eꞌỹ po re Jesus ojopy vy oguerojepeꞌa tekoa gui. Haꞌe gui hexa re oikyty guendyry, haꞌe hexe opoko vy oporandu:— Rexa ma pa mbaꞌemo?"
41,8,24,Haꞌe rã omaꞌẽ vy ombovai:— Aexa avakue vaꞌeri yvyra merami oguata rã — heꞌi.
41,8,25,Haꞌe ramo opoko ju. Haꞌe ramo okuera vy opa mbaꞌe oexa porã.
41,8,26,Haꞌe vy Jesus aipoeꞌi imondovy:— Tereo ke ndero py tekoa py revaẽ eꞌỹ re.
41,8,27,; Haꞌe rire Jesus guemimboꞌe kuery ogueraa Cesaréia de Filipe regua tekoa ikuai vaꞌe katy. Tape rupi ooa rupi oporandu haꞌe kuery pe:— Marã ramigua aikoa rami tu heta vaꞌe kuery oikuaa?
41,8,28,Haꞌe kuery ombovai:— Batista. Haꞌe rã amboae kuery ma “Elias” heꞌi. Haꞌe rã amboae kuery ju ma “Peteĩ profeta” heꞌi ꞌrã ndevy — heꞌi okuapy.
41,8,29,"Haꞌe ramo oporanduve ju:— Haꞌvy peẽ kuery, marã ramigua aikoa pa peẽ peikuaa?Pedro ombovai:— Ndee ma Cristo — heꞌi."
41,8,30,Haꞌe ramo Jesus aipoeꞌi avave rei pe nomombeꞌui ranhe aguã.
41,8,31,"; Haꞌe gui omboypy po rami omboꞌe aguã:— Ava raꞌy ojeapo vaꞌekue oiko axy ꞌrãe opa mbaꞌe py. Hexe opuꞌã rei ꞌrã nhomongeta vaꞌety, sacerdote yvatekueve vaꞌe haꞌe kuaxia re nhomboꞌe vaꞌety kuery. Ojukaa ꞌrã. Haꞌe rire mboapy araa py onhemboete ju ꞌrã. Haꞌe rami Jesus ijayvu vy onhemombeꞌu porã. Haꞌe ramo Pedro haꞌe aeꞌia py oenoĩ vy ndojou porãia rami ijayvu."
41,8,33,"Haꞌe ramo Jesus ojere vy guemimboꞌe kuery ikuaia katy ju omaꞌẽ. Haꞌe vy Pedro pe ijayvu vy aipoeꞌi:— Satanás, ejepeꞌa ke xea gui, mbaꞌeta ndee ma Nhanderuete guigua ndereikuaai, avakue guigua anho."
41,8,34,"; Haꞌe gui ma guemimboꞌe kuery oenoĩmba, heta vaꞌe kuery guive. Haꞌe kuery pe aipoeꞌi:— Xerupive oikoxe vaꞌe taexarai ojegui ae, togueraa ojeupegua kuruxu, haꞌe gui tou xerakykue."
41,8,35,Mbaꞌeta nomanoxei ete vaꞌe ma omokanhy ꞌrã guekove. Haꞌe rã xekáuxa haꞌe ayvu porã káuxa omano vaꞌe ma ogueraa jepe uka ꞌrã guekove.
41,8,38,"Mbaꞌeta aỹgua kuery itavy rei haꞌe ojejavypa rei vaꞌe mbyte amongue ikuai vy xereroxĩ ꞌrã, haꞌe xeayvua guive. Haꞌe rami rire haꞌe kuery ma Ava raꞌy ojeapo vaꞌekue voi ogueroxĩ ꞌrã Nguu rexakã rupi ou vy, anjo ikyꞌa eꞌỹ vaꞌe kuery reve."
41,9,1,"Aipoeꞌive ju:— Anhetẽ aipoaꞌe pẽvy: Apy peĩ vaꞌe regua amongue napemanoi ꞌrã Nhanderuete poꞌakaa ojekuaa ouvy rã pexa eꞌỹa ja, opoꞌakaa oexa uka jave."
41,9,2,"; Mboapy meme araa py Jesus ngupive ogueraa Pedro, haꞌe haꞌe kuery aeꞌi. Peteĩ yvyty yvate vaꞌe áry oo. Haꞌe py ma guexakã py ojekuaa haꞌe kuery renonde."
41,9,3,Ijao voi hexakãmba haꞌe xiĩmba rei. Ao joia jipoi haꞌe rami ojoi kuaa vaꞌe.
41,9,4,Hexeve ojekuaa avi hoꞌamy Elias haꞌe Moisés. Haꞌe vy ijayvu okuapy Jesus reve.
41,9,5,"Haꞌe ramo Pedro aipoeꞌi:— Oremboꞌea, haꞌeve apy nhaĩve aguã. Haꞌe rami vy rojapo ꞌrã mboapy ooꞌi: peteĩ ma ndevy guarã, amboae ma Moisés pe, haꞌe gui amboae ju ma Elias peguarã — heꞌi. Oikuaa vy eꞌỹ ijayvu, mbaꞌeta haꞌe kuery onhemondyipa."
41,9,7,Haꞌe ramove peteĩ arai ou vy ojaoꞌipa. Haꞌe vaꞌe mbyte gui peteĩ ayvu onhendu:
41,9,8,Haꞌe ramo haꞌe kuery oyvýry rupi omaꞌẽmba teĩ peteĩve ndoexavei hexeve. Oexa vaꞌe Jesus anho.
41,9,9,"Yvyty áry gui haꞌe kuery oguejy jogueruvy rã Jesus aipoeꞌi:— Avave rei pe pemombeꞌu eme pexa vaꞌekue, Ava raꞌy ojeapo vaꞌekue omanoague gui onhemboete ju eꞌỹa ja — heꞌi. Haꞌe rami ijayvuague haꞌe kuery omoĩ porã. Haꞌe rami avi jomeme oporandu okuapy omanoague gui onhemboete ju ꞌrãa oikuaaxe vy."
41,9,11,Oporandu avi okuapy Jesus pe:— Mbaꞌe re tu haꞌvy kuaxia re nhomboꞌe vaꞌety kuery ijayvu okuapy Elias ranhe ou ꞌrãa re?
41,9,12,"Ombovai:— Anhetẽ ae Elias haꞌe ranhe ou vy opa mbaꞌe omoĩmba porã ju ꞌrã. Haꞌe rami avi Ava raꞌy ojeapo vaꞌekue rekorã re ipara oinya py, mbaꞌexa tu oĩ oiko axy haꞌe ombojaru reia ꞌrãa rami? Xee aipoaꞌe pẽvy: Elias ou ae ma teĩ hekorã re ipara oinya rami vy hexe haꞌe kuery ojapo okuapy oipotaa rami ae.Elias re ijayvu Batista re ijayvu vy.   ?"
41,9,14,Hemimboꞌe kuery mboae ikuaia py ovaẽ jogueruvy ramo heta avi ou haꞌe py. Haꞌe rã kuaxia re nhomboꞌe vaꞌety kuery ijayvu okuapy haꞌe kuery reve.
41,9,15,Heta vaꞌe kuery Jesus oexa vy onhemondyipa okuapy. Haꞌe vy onhamba jogueruvy oxarura aguã.
41,9,16,Haꞌe ramo kuaxia re nhomboꞌe vaꞌety kuery pe Jesus oporandu:— Mbaꞌe nunga re tu pendeayvu raꞌe haꞌe kuery reve?
41,9,17,"Haꞌe gui heta vaꞌe mbyte gui peteĩ aipoeꞌi:— Poromboꞌea, ndea py aru xeraꞌy nheꞌẽ vai nomboayvui rã."
41,9,18,"Mbaꞌeta oikoa rupi oity xapyꞌa jepi ꞌrã. Ijuru ryjui haꞌe haĩ jekyty, inhangai ma ovy. Ajerure teĩ neremimboꞌe kuery oipeꞌa aguã, haꞌe kuery ndoipeꞌa kuaai — heꞌi."
41,9,19,"Haꞌe ramo Jesus aipoeꞌi:— Peẽ pejerovia eꞌỹ vaꞌe, rakaꞌe peve ꞌrã tu aiko pendereve? Rakaꞌe peve ꞌrã tu rogueropoꞌaka? Eru haꞌvy avaꞌi apy — heꞌi."
41,9,20,"Haꞌe ramo ogueru. Haꞌe gui avaꞌi Jesus oexa ramove nheꞌẽ ombovava ratã vyvoi. Haꞌe vy yvy rupi hoꞌa vy ojere-jere oupy, ijuru ryjuipa guive."
41,9,21,Jesus oporandu kyrĩ vaꞌe ru pe:— Arakaꞌe ma tu guĩ nunga oiko hexe?Tuu ombovai:— Kyrĩꞌi guive.
41,9,23,Jesus ombovai:— “Haꞌeve ri rã” ꞌre vaꞌe tyꞌy? Opa mbaꞌe ndaxyi ojerovia vaꞌe pe — heꞌi.
41,9,24,Haꞌe ramo kyrĩ vaꞌe ru [hexay reve ojapukai:— Xee ajerovia. Xepytyvõ avi ajeroviave aguã — heꞌi.
41,9,25,"Heta vaꞌe kuery oupa rã Jesus oexa vy ijayvu atã nheꞌẽ vai pe:— Nheꞌẽ nanhomboayvui haꞌe nanhomboapyxai vaꞌe, ejepeꞌa ke kyrĩ vaꞌe gui, ejuve eme hexe — heꞌi."
41,9,26,"Haꞌe ramo nheꞌẽ vai ojapukai reve ombovava ratã vy ojepeꞌa, oeja ovy heꞌõgue rami. Pavẽ rei “Omano” heꞌi okuapy."
41,9,27,Haꞌe rã Jesus ma ipo re ojopy vy ombovy ramo opuꞌã hoꞌamy.
41,9,28,Haꞌe gui ma opy oike ma ramo hemimboꞌe kuery oporandu haꞌe kuery aeꞌia py:— Mbaꞌe re tu ore ndoroipeꞌa kuaai raꞌe anha?
41,9,29,Ombovai:— Haꞌe vaꞌe nunga ma nhanhemboꞌe [haꞌe jakaru eꞌỹ re nhandekuai vy ꞌrãe jaipeꞌa.
41,9,30,", ; Haꞌe kuery ojeꞌoi vy oaxa Galiléia rupi. Jesus ndoipotai avave rei oikuaa oĩa,"
41,9,31,"mbaꞌeta guemimboꞌe kuery omboꞌe vy aipoeꞌia rami:— Ava raꞌy ojeapo vaꞌekue omboaxaa ꞌrã avakue po py, haꞌe rã haꞌe kuery ojuka ꞌrã. Haꞌe gui mboapy araa py onhemboete ju ꞌrã omanoague gui — heꞌi."
41,9,32,Haꞌe rã haꞌe kuery ndoikuaai teĩ ndaꞌipyꞌa guaxui vy noporandui guive haꞌe nunga re.
41,9,33,"; Haꞌe gui Cafarnaum katy ju haꞌe kuery ojeꞌoi. Opy Jesus oike vy oporandu guemimboꞌe kuery pe:— Mbaꞌe nunga re tu pendeayvu raꞌe tape rupi? Haꞌe ramo haꞌe kuery okyrirĩ okuapy, mbaꞌeta mavaꞌe pa joegui yvateve ꞌrãa re tape rupi ijayvu rire.?"
41,9,35,Haꞌe ramo oguapy oiny vy oenoĩ doze-ve guemimboꞌe kuery. Haꞌe vy aipoeꞌi:— Haꞌe ranhexe vaꞌe ma opyta ꞌrã takykue pavẽ rembiguairã — heꞌi.
41,9,36,"Haꞌe gui peteĩ kyrĩ vaꞌe ogueru vy omopuꞌã henoꞌamy haꞌe kuery mbyte. Oikuavã vy aipoeꞌi haꞌe kuery pe: — Amongue xerery rupi peteĩ kyrĩ vaꞌe kovaꞌe ramigua omovaẽ vy xee avi xemovaẽ. Haꞌe xemovaẽ vaꞌe ma xee anho eꞌỹ xemovaẽ, xembouare avi omovaẽ."
41,9,38,", Haꞌe gui aipoeꞌi:— Oremboꞌea, roexa kuri peteĩ ava nderery rupi anha oipeꞌa rã, nhanderupive eꞌỹ oiko vaꞌe. Haꞌe ramo ndoroipeꞌa ukavei, nhanderupivegua eꞌỹ ramo — heꞌi."
41,9,39,"Haꞌe ramo Jesus ombovai:— Ndaꞌevei ndapeipeꞌa ukai aguã, mbaꞌeta xerery rupi tembiapo porã ojapo vaꞌe ndaꞌijayvu vai ꞌrã xere. Mbaꞌeta nhanderovaigua eꞌỹ vaꞌe ma nhanderupivegua ae."
41,9,41,Anhetẽ aipoaꞌe pẽvy: Cristo pegua peiko ramo xerery rupi amongue peteĩ karo yy ri jepe pendevy omeꞌẽ rire ndojopy eꞌỹi ꞌrã ojapoague repy.
41,9,42,"; , — Haꞌe rã kovaꞌe kyrĩgue vaꞌe regua ojeroviaa gui amongue oity ꞌrãgue py haꞌeveve oityxe vaꞌe ajuꞌy re ita guaxu mbaꞌemo monguꞌia ojokua pyre reve yeꞌẽ mbyte py omomboa vaꞌe rire."
41,9,43,"Xapyꞌa rei rã ndepo ri ndererojejavy ramo ejaya, mbaꞌeta haꞌeveve ndepo rovaikueꞌi reve reikove aguã py reike aguã, ndepo jovaive reve tata ogue eꞌỹ vaꞌe py reo ꞌrãgue py. [Mbaꞌeta haꞌe py ma yxo nomanovei ma ꞌrã, neĩ tata voi ndoguevei ma ꞌrã."
41,9,45,"Haꞌe rami eꞌỹ vy ndepy ri ndererojejavy ramo ejaya. Mbaꞌeta haꞌeveve ndepy rovaikueꞌi reve reikove aguã py reike aguã, ndepy jovaive reve tata ogue eꞌỹ vaꞌe py nemomboa ꞌrãgue py."
41,9,46,"[Haꞌe py ma nomanovei ma ꞌrã yxo, neĩ tata voi ndoguevei ma ꞌrã."
41,9,47,"Xapyꞌa rei nderexa ri ndererojejavy ramo enoẽ. Mbaꞌeta haꞌeveve Nhanderuete poꞌakaa py peteĩꞌi nderexa reve reike aguã, mokoĩve nderexa reve tata ogue eꞌỹ vaꞌe py nemomboa ꞌrãgue py."
41,9,48,"Haꞌe py ma nomanovei ma ꞌrã yxo, neĩ tata voi ndoguevei ma ꞌrã."
41,9,49,"; , — Mbaꞌeta peteĩ-teĩ tata rupi peaxa vy omoeꞌẽ mbyre ꞌrã pendekuai."
41,9,50,"Juky ma iporã vaipa. Haꞌe rã xapyꞌa rei naeꞌẽvei rire mbaꞌexa ꞌrã tu heꞌẽ ju? Peẽ kuery voi pendejee ae pereko ꞌrãgue juky, jomeme pendekuai porã aguã."
41,10,1,", Jesus opuꞌã vy oo haꞌe gui Judéia rupi Jordão yakã rovaigua re. Teĩgue ju oĩa py heta vaꞌe kuery onoꞌõ okuapy. Haꞌe ramo ojapoaty rami vy omboꞌe ju."
41,10,2,; Haꞌe jave py fariseu kuery regua onhemboja jogueruvy vy oeko aꞌã. Haꞌe vy oporandu okuapy:— Haꞌeve ri ndaꞌu ime kuery opoi aguã guaꞌyxy gui?
41,10,3,Haꞌe ramo haꞌe ju oporandu haꞌe kuery pe:— Mbaꞌe tu Moisés ojapo uka pendevy?
41,10,4,"Haꞌe kuery ombovai:— Moisés ojapo uka rakaꞌe kuaxia omendaague regua ombovaipa aguã, haꞌe gui ma opoi aguã — heꞌi."
41,10,5,Haꞌe ramo Jesus aipoeꞌi:— Peneakã ratã ramo haꞌe rami oeja ipara vaꞌe pejapo aguã.
41,10,6,Haꞌe rã yvy itui ypyꞌi guive ma Nhanderuete omoingo ava haꞌe kunha.
41,10,7,"Haꞌe nunga rupi ava oeja ꞌrã nguu haꞌe oxy, [guaꞌyxy reve onhemoirũ aguã."
41,10,8,"Haꞌe gui guaꞌyxy reve mokoĩ ꞌrãgue py peteĩꞌi toꞌo ma ikuai. Haꞌe rami vy mokoĩ veꞌỹ ikuai, peteĩꞌi toꞌo ma."
41,10,9,Haꞌe nunga rupi Nhanderuete omoirũ rire avave rei tombojaꞌo eme — heꞌi.
41,10,10,Opy ikuai jave ixupe hemimboꞌe kuery oporandu ju haꞌe nunga re.
41,10,11,Haꞌe ramo aipoeꞌi:— Guaꞌyxy gui ava opoi vy amboae re omenda vaꞌe ma itavy guaꞌyxy ae pe.
41,10,12,Haꞌe rami ae ome gui kunha vaꞌe opoi vy amboae re omenda vaꞌe voi itavy avi.
41,10,13,; Haꞌe gui oĩa py oguerua kyrĩgue haꞌe kuery re opo omoĩ aguã. Haꞌe rã hemimboꞌe kuery ma herua kuery pe ijayvu ete.
41,10,14,"Jesus haꞌe nunga oexa vy ndojou porãi. Haꞌe vy aipoeꞌi:— Tove tou kyrĩgueꞌi xea py, pejoko eme, mbaꞌeta pevaꞌe ramiguaꞌi peguarã ae Nhanderuete poꞌakaa."
41,10,15,Anhetẽ aipoaꞌe pẽvy: Amongue kyrĩgue rami eꞌỹ Nhanderuete poꞌakaa nomovaẽxei vy ndoikei ꞌrãe haꞌe py — heꞌi.
41,10,16,Haꞌe gui kyrĩgue oikuavã vy haꞌe kuery re opo omoĩ ogueroayvu porã reve.
41,10,17,"; Haꞌe gui tape rupi Jesus oo ju ma oiny rã onha ouvy peteĩ ava ovaexĩ aguã. Guenapyꞌã re oĩ vy oporandu:— Poromboꞌea ndereko porã vaꞌe, mbaꞌe ndaꞌu ajapo ꞌrã tekove marã eꞌỹ aupity aguã?"
41,10,18,"Jesus ombovai:— Mbaꞌe re tu “Ndereko porã vaꞌe”, ꞌre xevy? Avave rei ndaeko porãi peteĩꞌi eꞌỹ vy. Haꞌe vaꞌe ma Nhanderuete."
41,10,19,"Reikuaa ae ma ojapo uka vaꞌekue: Ejojuka eme, ndetavy eme, nemonda eme, ndeapu eme, ejokore eme, emboete nderu haꞌe ndexy — heꞌi."
41,10,20,"Haꞌe ramo ava vaꞌe ombovai:— Poromboꞌea, haꞌe nunga haꞌe javi ajapopa ae ma, xekyrĩ guive."
41,10,21,Haꞌe rã Jesus hexe omaꞌẽ vy oayvu. Haꞌe vy aipoeꞌi:; 
41,10,22,"Haꞌe rami ijayvuague ava vaꞌe ndojou porãi vy iporiau ovy, oguerekopa vaꞌe vy."
41,10,23,; Haꞌe gui Jesus oyvýry omaꞌẽ vy aipoeꞌi guemimboꞌe kuery pe:— Haxy ete oguerekopa vaꞌe kuery Nhanderuete poꞌakaa py oike aguã — heꞌi.
41,10,24,Haꞌe rami ijayvu rã hemimboꞌe kuery oendu vy onhemondyipa. Haꞌe ramo Jesus aipoeꞌive ju:
41,10,26,Haꞌe ramo haꞌe kuery onhemondyipave vy aipoeꞌi jomeme:— Marã ramigua ꞌrã tu haꞌvy oo jepe?
41,10,27,"Haꞌe kuery re Jesus omaꞌẽ vy aipoeꞌi:— Haꞌe nunga ma avakue pe haxy ete, haꞌe rã Nhanderuete pe ma any, mbaꞌeta Nhanderuete pe mbaꞌeve ndaxyi — heꞌi."
41,10,28,Haꞌe ramo Pedro aipoeꞌi:— Ore kuery ma opa mbaꞌe roejapa vaꞌekue nderupive orekuai aguã.
41,10,29,"Jesus ombovai ju:— Anhetẽ aipoaꞌe pẽvy: Haꞌe javi xekáuxa haꞌe ayvu porã káuxa ngoo oeja vaꞌe, guyvy, gueindy, oxy, nguu, guaꞌy eꞌỹ vy ombaꞌety, haꞌe kuery ma aỹ voi ojou retave ꞌrã: guyvyrã, gueindyrã, oxyrã, guaꞌyrã haꞌe ombaꞌetyrã ojou ꞌrã oiko axy reve, haꞌe gui yvy pyau re ju oupity ꞌrã tekove marã eꞌỹ."
41,10,31,"Haꞌe rami avi tenonde pyguare heta opyta ꞌrã takykue py, haꞌe rã takykue pyguare ma opyta ꞌrã tenonde py."
41,10,32,; Haꞌe gui ma Jerusalém katy oguata ojeꞌoivy. Jesus ma guemimboꞌe kuery renonde oo oiny. Haꞌe rã haꞌe kuery ma onhemondyi haꞌe okyje rei reve hakykue ojeꞌoi. Haꞌe gui ma haꞌe kuery aeꞌi ikuai aguã py Jesus ogueraa doze guemimboꞌe kuery. Haꞌe vy haꞌe kuery pe omombeꞌu porãve hexe oiko vaꞌerã. Haꞌe vy aipoeꞌi:
41,10,33,— Pendu ke. Aỹ ma jajeꞌoi nhainy Jerusalém katy. Haꞌe py ma Ava raꞌy ojeapo vaꞌekue ojopy ukaa ꞌrã sacerdote yvatekueve vaꞌe haꞌe kuaxia re nhomboꞌe vaꞌety kuery pe. Haꞌe kuery ojuka uka vy omboaxa ꞌrã amboae regua kuery pe.
41,10,34,"Haꞌe kuery ojavyky rei haꞌe onyvõmba ꞌrã hexe, haꞌe gui oinupãmba ma rire ojuka ꞌrã. Haꞌe gui mboapy araa py onhemboete ju ꞌrã."
41,10,35,"Haꞌe ramo Jesus re onhemboja Zebedeu raꞌy kuery haꞌe João. Haꞌe vy aipoeꞌi:— Oremboꞌea, ejapo orevy rojerure taa."
41,10,36,Haꞌe ramo oporandu haꞌe kuery pe:— Mbaꞌe tu peipota ajapo pẽvy?
41,10,37,"Haꞌe kuery ombovai:— Nerexakã reve reju vy oremoĩ ꞌrãgue peteĩ ndeaxu eꞌỹa re, haꞌe rã amboae ma ndeaxua re — heꞌi."
41,10,38,Jesus ombovai:
41,10,40,Haꞌe rã xeaxu eꞌỹa re haꞌe xeaxua re oguapy vaꞌerã ma xee eꞌỹ ꞌrã aiporavo. Haꞌe rami aguã ma oguereko katu pyre pe anho — heꞌi.; 
41,10,41,Haꞌe nunga hemimboꞌe kuery mboae dez ikuai vaꞌe ma haꞌe nunga oendu vy ijayvu rei okuapy haꞌe re.
41,10,42,"Haꞌe ramo Jesus ojea py oenoĩmba vy aipoeꞌi:— Yvy jave regua huvixa kuery ma joguereko atã ꞌrã, haꞌe kuery vaꞌe regua yvatekueve ipoꞌaka ꞌrã joe, peikuaa rami"
41,10,43,Haꞌe rã pende kuery ma haꞌe rami eꞌỹ ꞌrã pendekuai. Haꞌe rami ꞌrãgue py peẽ kuery vaꞌe regua joegui yvatevexe vaꞌe ma penerembiguai rami toiko.
41,10,44,Peneranhexe vaꞌe ma peiko ꞌrã pavẽ rembiguai.
41,10,45,"Mbaꞌeta Ava raꞌy ojeapo vaꞌekue eteve voi jojokuai aguã eꞌỹ ou, haꞌe rã tembiguai rami oiko aguã, haꞌe guekove omeꞌẽ aguã heta rekovia, ogueraa jepe aguã."
41,10,46,; Haꞌe vy Jericó tetã py ranhe ovaẽ. Haꞌe gui tetã gui guemimboꞌe kuery haꞌe heta vaꞌe kuery reve ojeꞌoi jave peteĩ ava ára revegua eꞌỹ oguapy oiny tape yvýry. Timeu raꞌy Bartimeu hery vaꞌe mbaꞌemo re ojerurea py oĩ.
41,10,47,"Haꞌe vaꞌe ma Jesus Nazaré pygua vaꞌe ou oinya oendu vy ojapukai reve aipoeꞌi:— Davi ramymino Jesus, xemboaxy ke — heꞌi."
41,10,48,"Haꞌe ramo heta ijayvu okyrirĩ aguã. Haꞌe rami teĩ ojapukaive tema. Haꞌe vy aipoeꞌi:— Davi ramymino, xemboaxy ke."
41,10,49,"Haꞌe ramo Jesus opyta vy aipoeꞌi:— Penoĩ.Haꞌe ramo oenoĩa ára revegua eꞌỹ. Haꞌe vy aipoeꞌi:— Ndepyꞌa guaxu, epuꞌã ke, mbaꞌeta nerenoĩ."
41,10,50,Haꞌe ramo capa omboi vy opo reve opuꞌã ovy Jesus-a katy.
41,10,51,Jesus oporandu:— Mbaꞌe tu reipota ajapo ndevy?Ára revegua eꞌỹ ombovai:— Xee ma aexaxe — heꞌi.
41,10,52,"Haꞌe ramo Jesus aipoeꞌi:— Tereo, rejeroviaa ndereraa jepe ma. Haꞌe ramove ava vaꞌe oexa ju vy Jesus rakykue oo tape rupi."
41,11,1,"; ; Jerusalém py haꞌe kuery ovaẽ raiꞌi ma. Haꞌe vy Oliveiras yvyty re Betfagé haꞌe Betânia tekoa rupi oaxa vy Jesus omondouka mokoĩ guemimboꞌe. Haꞌe vy aipoeꞌi:— Tapeo tenonde pevaꞌe tekoa oĩ vaꞌe py. Haꞌe py pevaẽ vyve pejou ꞌrã peteĩ mburikaꞌi ixã vaꞌe, hiꞌáry avave rei noĩai teri vaꞌe. Pejora vy ke peru."
41,11,3,"Xapyꞌa rei amongue oporandu ꞌrã mbaꞌe re pa pejoraa re. Haꞌe rami rã aipopeje: “Senhor ma oipota, haꞌe gui ogueru ruka voi ju ꞌrã apy”, peje ꞌrã."
41,11,4,Haꞌe ramo ojeꞌoi vy tape py ojou mburikaꞌi ixã vaꞌe peteĩ kora rokẽ rexei. Haꞌe vy ojora.
41,11,5,Haꞌe py ikuai vaꞌe regua ijayvu:— Mbaꞌerã tu pejora mburikaꞌi?
41,11,6,Haꞌe rã hemimboꞌe kuery ma Jesus aipoeꞌiague rami ombovai. Haꞌe ramo ogueraa uka.
41,11,7,Haꞌe gui mburikaꞌi ogueru ma vy hiꞌáry omoĩ oao. Haꞌe ramo Jesus oĩ hiꞌáry.
41,11,8,"Tape rupi heta oipyo okuapy oao, haꞌe rã amboae kuery ma jai rogue mbaꞌety yvýry gui ojaya vaꞌekue onhono."
41,11,9,Haꞌe gui henonde haꞌe hakykue oo vaꞌe kuery ojapukai vy aipoeꞌi:
41,11,10,"Imaꞌenduꞌa porãmby toiko opoꞌakaa rupi ovaẽ ouvy vaꞌe, nhaneramoĩ Davi rami ipoꞌaka vaꞌe. Toguerovyꞌaa yvatevea py! — heꞌi ojeꞌoivy."
41,11,11,Haꞌe gui Jerusalém py ovaẽ ma vy templo py oike. Haꞌe vy omaꞌẽmba ma rire kaꞌaru ma ramo Betânia katy ju oo doze guemimboꞌe kuery reve.
41,11,12,Koꞌẽ jevy Betânia gui oo vy inhembyayi.
41,11,13,"Mombyry gui oexa peteĩ figoꞌy hogue vaꞌe. Haꞌe gui oo oexa aguã mbaꞌemo ojou rivyvyi gui. Haꞌe rami teĩ yvyra hiꞌaĩa py ovaẽ vy mbaꞌeve ndojoui hogue eꞌỹ vy, mbaꞌeta figo oikoa ára eꞌỹ rã."
41,11,14,Haꞌe ramo Jesus aipoeꞌi:
41,11,15,"; Haꞌe gui Jerusalém tetã py ovaẽ. Templo py oike vy omoẽmba mbaꞌemo vendea haꞌe mbaꞌemo joguaa kuery haꞌe py ikuai vaꞌekue. Oity peráta mboekoviaa kuery mesa, haꞌe apykaxu vendea kuery renda guive."
41,11,16,Templo rupi avave rei pe ndogueraa ukai mbaꞌemo ryru.
41,11,17,Haꞌe vy nhomongeta vy aipoeꞌi:
41,11,18,"Haꞌe nunga ma sacerdote yvatekueve vaꞌe haꞌe kuaxia re nhomboꞌe vaꞌety kuery oendu. Haꞌe vy oikuaa pota okuapy marã rami vy pa ojuka aguã. Haꞌe rami teĩ okyje guive, mbaꞌeta omboꞌe rã heta vaꞌe kuery haꞌe javi ojou porã."
41,11,19,Haꞌe gui kaꞌaru ma ramo Jesus haꞌe hemimboꞌe kuery ojeꞌoi ju tetã gui.
41,11,20,Ojerovia vaꞌe poꞌakaa re ijayvuaHaꞌe gui koꞌẽgue ajeꞌiveꞌi reve haꞌe kuery ojevy jogueruvy vy oexa rã figoꞌy ipiru ma raꞌe hapo haꞌe javi.
41,11,21,"Haꞌe ramo Pedro imaꞌenduꞌa vy aipoeꞌi:— Oremboꞌea, emaꞌẽ. Figoꞌy ndeayvu vaiague nda ipiru raꞌe — heꞌi."
41,11,22,"Haꞌe ramo Jesus ombovai:— Pejerovia tema Nhanderuete re. Mbaꞌeta anhetẽ aipoaꞌe pẽvy: Amongue pevaꞌe yvyty pe “Epuꞌã ke, enhemombo yeꞌẽ py”, heꞌi vy opyꞌa py oexaꞌã rei ꞌrãgue py ijayvuague oiko ꞌrãa oguerovia ete ramo haꞌekue rami ae ꞌrã oiko ixupe."
41,11,24,Haꞌe nunga rupi aipoaꞌe pẽvy: Penhemboꞌe vy pejerurea pejopy maa re pejerovia ramo haꞌekue rami ae ꞌrã oiko pẽvy.
41,11,25,"Haꞌe gui penhemboꞌe vy xapyꞌa rei amongue reve mbaꞌemo pereko vy peperdoa ranhe, Penderu yva pygua pejejavyague avi operdoa aguã. [Haꞌe rã ndapejoperdoai ramo Penderu yva pygua voi ndoperdoai ꞌrã pejejavyague., "
41,11,27,"; Haꞌe gui Jerusalém katy ojevy ju jogueravy. Haꞌe vy templo rupi oiko jave oĩa py ou sacerdote yvatekueve vaꞌe, kuaxia re nhomboꞌe vaꞌety haꞌe nhomongetaa kuery."
41,11,28,Haꞌe vy oporandu ixupe:— Mbaꞌe nunga poꞌakaa rupi tu rejapo haꞌe nunga? Mavaꞌe tu nembopoꞌaka guĩ rami rejapo aguã?
41,11,31,"Haꞌe ramo haꞌe kuery jomeme ranhe ijayvu okuapy:— Xapyꞌa rei “Yva gui”, jaꞌe ramo haꞌe ombovai ju ꞌrã: “Mbaꞌe re tu haꞌvy ndapejeroviai hexe?” heꞌi ꞌrã nhandevy."
41,11,33,Haꞌe rami vy aipoeꞌi Jesus pe:— Ore ma ndoroikuaai.Haꞌe ramo Jesus ju ombovai:— Xee voi namombeꞌui ꞌrã pẽvy mavaꞌe poꞌakaa rupi pa haꞌe nunga ajapo aikovya.
41,12,1,"; Haꞌe rire haꞌe kuery pe Jesus omombeꞌu peteĩ ayvu mbaꞌemo re ombojoja vy.— Peteĩ ava onhotỹ uva. Ojapo ikora yvate vaꞌerã, ojapo guive uva oumbiri atyrã haꞌe torre, haꞌe gui ma opena vaꞌerã kuery po py omboaxa. Haꞌe vy oo guekoa gui."
41,12,2,"— Omonoꞌõa ára ovaẽ ramo opena vaꞌe kuerya py ombou peteĩ guembiguai, ixupegua uvaꞌa omeꞌẽ okuapy aguã."
41,12,3,Haꞌe rami teĩ haꞌe kuery ojopy vy oinupã haꞌe ojavyky rei ma rire omondouka rive ju.
41,12,4,"— Amboae guembiguai ju ombou. Haꞌe ramo haꞌe vaꞌe voi oinupãmba inhakã rupi, ojavyky rei."
41,12,5,"— Amboae ju ombou. Haꞌe vaꞌe ma ojuka. Amboae kuery heta ombou avi. Haꞌe kuery oinupãmba amongue, haꞌe rã amboae kuery ma ojuka."
41,12,6,"— Peteĩꞌi ma oguereko teri, guaꞌy oayvuve vaꞌe anho. Haꞌe vaꞌe ma ija ombou vy “Xeraꞌy ramo omboete ꞌrã ko”, heꞌi."
41,12,7,"— Haꞌe ramo ombaꞌeapo vaꞌe kuery aipoeꞌi joupe-upe: “Pevaꞌe ma uvaty jarã ete. Jajuka na, uvaty nhandevy ju opyta aguã”, heꞌi okuapy."
41,12,8,"Haꞌe rami vy ojopy vy ojuka, haꞌe gui uvaty gui omombo mombyryꞌi."
41,12,9,"— Mbaꞌe ndaꞌu uvaty ja ojapo ꞌrã? Haꞌe vaꞌe ou vy omomba ꞌrã opena vaꞌekue, haꞌe rã amboae kuery pe ju ꞌrã omboaxa uvaty."
41,12,10,"Haꞌvy peẽ ndaperoayvui teri teve po rami ipara vaꞌe: “Oo apoa kuery ita ndoipotai vaꞌekue opyta omboeteve pyrã, tenonde pyguarã."
41,12,11,"Haꞌe nunga ma Senhor gui ae oiko, haꞌe jaexa rã iporã ete vaꞌe”, heꞌiague?"
41,12,12,"Haꞌe rami rã haꞌe kuery ojopyxe teĩ heta vaꞌe kuery gui okyje, mbaꞌeta haꞌe kuery re ae ri ijayvua oikuaa. Haꞌe rami vy ojepeꞌapa jogueravy."
41,12,13,"; Haꞌe ramo Jesus oĩa py omboua fariseu regua haꞌe Herodes-a katygua kuery, ayvu py ojopy aguã."
41,12,14,"Haꞌe vaꞌe kuery ovaẽmba vy aipoeꞌi ixupe:— Poromboꞌea, ore roikuaa ndee anhetẽ vaꞌea, haꞌe ndereikuaa potai ꞌrã mavaꞌe paa re, mbaꞌeta neremaꞌẽi avakue yvatea re, haꞌe anhetẽ rupi renhomboꞌe Nhanderuete oipota vaꞌe re. Haꞌevea rami ri ndaꞌu César pe nhameꞌẽ imposto repy, tyrã pa any? Haꞌeve tyrã pa ndaꞌevei nhameꞌẽ aguã?"
41,12,15,"Jesus oikuaa haꞌe kuery ijayvu rivea. Haꞌe vy ombovai:— Mbaꞌe re tu xereko aꞌãxe ri? Peru haꞌvy peteĩ hatãꞌi vaꞌe, taexa — heꞌi."
41,12,16,Haꞌe ramo haꞌe kuery ogueru ramo haꞌe ju oporandu:— Mavaꞌe raꞌangaa haꞌe mavaꞌe rery tu kovaꞌe re oĩ?Haꞌe kuery ombovai:— César mbaꞌe rima.
41,12,17,Haꞌe ramo Jesus aipoeꞌi:— César mbaꞌe ri rã pemeꞌẽ haꞌvy César pe. Haꞌe rã Nhanderuete pegua ma Nhanderuete pe ae ꞌrã pemeꞌẽ — heꞌi. Haꞌe ramo onhemondyipa ijayvua gui.
41,12,18,; Jesus oĩa py ou saduceu kuery vaꞌe regua. Haꞌe vaꞌe kuery ma ndogueroviai nhanhemboete ju ꞌrãa. Haꞌe gui oporandu okuapy ixupe:
41,12,20,Haꞌe gui ikuai rakaꞌe sete joegua. Tujave vaꞌe ma omenda vaꞌekue ri taꞌy eꞌỹ re omano.
41,12,21,Haꞌe ramo tyvy ju omenda imeveꞌỹ vaꞌe re teĩ haꞌe vaꞌe voi omano taꞌy eꞌỹ re. Haꞌe gui mboapya ma haꞌekue rami ae ju.
41,12,22,Haꞌe rami py sete-ve ndataꞌyi. Haꞌe gui mae ma kunha vaꞌe avi omano.
41,12,23,Haꞌe gui onhemboetepa jevya ára haꞌe kuery onhemboete ju rã mavaꞌe eteꞌi ꞌrã oiko kunha vaꞌe me? Mbaꞌeta kunha vaꞌe re sete-ve omenda rire — heꞌi.
41,12,24,"Haꞌe ramo Jesus ombovai:— Pejavy, mbaꞌeta ipara re oĩa neĩ Nhanderuete poꞌakaa peikuaa eꞌỹ vy. Mbaꞌeta omanoague gui onhemboete ju vaꞌekue ma nomendavei ꞌrã, neĩ nanhomomendavei ꞌrã. Anjo kuery yva pygua rami ꞌrã ikuai."
41,12,26,"Haꞌe gui omano vaꞌekue onhemboetepa ju ꞌrãa re ndaperoayvui teri teve Moisés ombopara vaꞌekue? Mbaꞌeta yvyra yky hendy vaꞌe mbyte gui Nhanderuete aipoeꞌi ixupe: “Xee ma Abraão, Isaque haꞌe Jacó Ruete aiko”, heꞌi rakaꞌe."
41,12,27,"Haꞌe ma omanogue Ruete eꞌỹ oiko, haꞌe rã oikove vaꞌe Ruete. Haꞌe nunga rupi pejavy vaipa. "
41,12,28,; Ou avi peteĩ kuaxia re nhomboꞌe vaꞌety. Haꞌe vaꞌe ma amboae kuery reve Jesus ijayvu haꞌe ombovai porã rã oendu ma vy oporandu:— Mbaꞌe nunga ojapo uka pyre tu pavẽ gui yvateve vaꞌe?
41,12,29,Jesus ombovai:
41,12,30,"Reayvu ꞌrã Nderuete ndepyꞌa haꞌe javi py, ndereko, neꞌarandua haꞌe nembaraetea haꞌe javi py guive” heꞌiague."
41,12,31,Haꞌe vaꞌe rire ma po rami ju oĩ: “Reayvu ꞌrã neirũ kuery ndee ae rejeayvua rami” heꞌiague. Amboae ojapo uka pyre povaꞌe gui yvateve vaꞌe ma jipoi — heꞌi.
41,12,32,Haꞌe ramo kuaxia re nhomboꞌe vaꞌety aipoeꞌi:
41,12,33,"Haꞌe gui Nhanderuete jayvu ꞌrã nhandepyꞌa, nhaneꞌarandua haꞌe nhanembaraetea haꞌe javi py. Haꞌe nhaneirũ kuery ma nhande ae jajeayvua rami ꞌrã jayvu. Haꞌe nunga jajapo aguã ma ixupe mymba nhameꞌẽa gui haꞌeveve — heꞌi."
41,12,34,Haꞌe rami oꞌarandua rupi ombovai rã Jesus oendu vy aipoeꞌi:— Ndee ma mombyry eꞌỹ reiko Nhanderuete poꞌakaa gui — heꞌi.Haꞌe vaꞌe rire avave rei ndaꞌipyꞌa guaxuavei ixupe oporandu aguã mbaꞌeve re.
41,12,35,; Haꞌe gui templo py Jesus nhomboꞌe vy oporandu:?
41,12,37,Haꞌe rami vy Davi voi “Senhor” heꞌi ixupe. Mbaꞌexa tu haꞌvy hamymino avi ri oiko? — heꞌi.Haꞌe rami ijayvu rã heta vaꞌe kuery oenduxe vai.
41,12,38,", ; Haꞌe gui nhomboꞌe vy aipoeꞌi ju:— Penheangu ke lei re nhomboꞌe vaꞌety kuery gui, mbaꞌeta haꞌe kuery ma ao puku py ꞌrã onhemonde, haꞌe tetã mbyte rupi ikuai vy oipota ꞌrã oxarura porãa."
41,12,39,Onhemboꞌeaty py haꞌe ngaru oĩa py haꞌe kuery oguapy ꞌrã tenda tenondeve oĩ vaꞌe py anho.
41,12,40,"Haꞌe rami avi haꞌe kuery ogueraa rivepa ꞌrã imeveꞌỹ vaꞌe kuery ro gui oipota vaꞌe, haꞌe onhemboeko porãxe vy onhemboꞌe are ꞌrã. Haꞌe nunga rupi haꞌe kuery opaga raxa ete ꞌrã."
41,12,41,Haꞌe gui templo py Jesus oguapy oiny hyru peráta omoĩaty oĩ vaꞌe rexeiꞌi. Haꞌe vy oexa heta vaꞌe kuery peráta omeꞌẽ vy hyru py omoĩ rã. Oguerekopa vaꞌe kuery omeꞌẽ retave.
41,12,42,Peteĩ imeveꞌỹ vaꞌe iporiaukueꞌi oexa avi mokoĩ hatãꞌi vaꞌe ndovareiveꞌi vaꞌe omoĩ rã.
41,12,43,Haꞌe rami vy guemimboꞌe kuery oenoĩmba vy aipoeꞌi:— Anhetẽ aipoaꞌe pẽvy: Pevaꞌe imeveꞌỹ vaꞌe ma iporiaukueꞌia ramive ma peráta meꞌẽa kuery haꞌe javi gui omoĩ retave hyru py.
41,12,44,Mbaꞌeta amboae kuery ma hembyrekue gui rive omeꞌẽ. Haꞌe rã pevaꞌe ma iporiaukueꞌia ramive mbaꞌemoꞌi ojogua aguã oguereko vaꞌekue haꞌe javiꞌi omoĩ.
41,13,1,", ; Templo gui Jesus oẽ ovy jave peteĩ hemimboꞌe aipoeꞌi:— Oremboꞌea, neꞌemaꞌẽ ave ita tuvixakue gui anho nda ojapo rakaꞌe!"
41,13,2,Jesus ombovai:— Aỹ pexa pa kovaꞌe oo tuvixa vaꞌe? Oitypaa ramo peteĩve ita ndopytai ꞌrã amboae ita áry.
41,13,3,"; Haꞌe gui templo rexei Oliveiras yvyty py Jesus oguapy oiny jave Pedro, Tiago, haꞌe André oporandu haꞌe kuery aeꞌia py:"
41,13,4,— Emombeꞌu na orevy: Arakaꞌe ꞌrã tu haꞌe nunga oiko? Mbaꞌe nunga tu oiko ꞌrã roikuaa aguã haꞌe nunga haꞌe javi ojeupity raiꞌi maa?
41,13,5,Jesus ombovai:— Penheangu ke haꞌvy penhembotavy uka eꞌỹ aguã avave rei pe.
41,13,7,"Penhemondyi eme guive “Joe opuꞌã”, ꞌea rã pendu vy, neĩ “Joe opuꞌã ꞌrã”, ꞌea teĩ. Haꞌe nunga ranhe ꞌrãe oiko teĩ opa aguã eꞌỹ teri."
41,13,8,"Mbaꞌeta peteĩ-teĩ tetã pygua kuery opuꞌã ꞌrã amboae tetã pygua kuery re, haꞌe peteĩ-teĩ regua amboae regua re ꞌrã opuꞌã. Amongue henda py oiko ꞌrã yvy ryryi haꞌe karuai. Haꞌe nunga ma jypyꞌi ojexavaia aguã."
41,13,9,"— Peiko kuaa pota ke, mbaꞌeta pendejopy ukaa ꞌrã, haꞌe pendereraa ꞌrã nhomboayvua kuery haꞌe onhemboꞌeaty pygua ruvixa pe penemboayvu uka aguã. Xekáuxa penenupãa haꞌe pendereraa ꞌrã pejexa uka aguã huvixa haꞌe huvixave renonde. Haꞌe ramo haꞌe kuery pe pemombeꞌu ꞌrã ayvu."
41,13,10,Mbaꞌeta jypyꞌi haꞌe javi regua pe ayvu porã omombeꞌua ꞌrãe.
41,13,11,"Haꞌe nunga rupi pendereraa haꞌe pendejopy ukaa teĩ pendepyꞌa eta rei eme pendeayvurã re. Haꞌe vaꞌe hora ayvu py ae pendeayvurã omeꞌẽa vaꞌe rupi ꞌrã pendeayvu. Mbaꞌeta pendejegui ae eꞌỹ ꞌrã pendeayvu, haꞌe rã Nheꞌẽ Kyꞌa Eꞌỹ gui."
41,13,12,"— Tykeꞌy kuery ojopy uka ꞌrã guyvy ojukaa aguã, haꞌe tuu kuery ojopy uka ꞌrã guaꞌy kuery. Taꞌy kuery nguu kuery re opuꞌã vy ojuka uka avi ꞌrã. Xerery káuxa pavẽ ndaꞌijaꞌevei ꞌrã pendere. Haꞌe rã opa peve oĩ atã vaꞌe ma oo jepe ꞌrã."
41,13,14,
41,13,15,"Ngoo áry ikuai vaꞌe toguejy eme, toike eme ngopy gui mbaꞌemo oguenoẽ aguã,"
41,13,16,haꞌe mbaꞌety rupi ikuai vaꞌe voi tojevy eme oparito re.
41,13,18,Pejerure ke haꞌe nunga oiko eꞌỹ aguã yroꞌy py.
41,13,19,"Mbaꞌeta haꞌe vaꞌe ára ojexavaia ete ꞌrã. Haꞌe rami ete ndoikoi teri jypyꞌi Nhanderuete yvy onhono guive aỹ peve, haꞌe gui haꞌe vaꞌe rire ndoikovei ꞌrã haꞌekue rami."
41,13,20,Senhor haꞌe vaꞌe ára nomomba voi vaꞌe rire avave rei ndoo jepei ꞌrãgue. Vaꞌeri ojeupe guarã oiporavo vaꞌekue re omaꞌẽ vy omomba voi ꞌrã haꞌe vaꞌe ára.
41,13,21,"— Haꞌe gui pẽvy amongue aipoeꞌi ꞌrã: “Maꞌẽ, apy ma Cristo”, haꞌe eꞌỹ vy “Pe py ma hiny”, heꞌi ramo perovia eme,"
41,13,22,"mbaꞌeta oiko ꞌrãe Cristo ramigua haꞌe profeta ramigua kuery rive. Haꞌe kuery voi ojapo ꞌrã hexa pyrã haꞌe nhomondyipaarã ombotavy aguã Nhanderuete rembiporavo kuery, haꞌeve vaꞌe rire."
41,13,23,"Peiko kuaa pota ke, opa mbaꞌe gui xee romonheangu ma voi."
41,13,24,"; — Haꞌe vaꞌe ára ojexavaia rireꞌive kuaray pytũmba ꞌrã, jaxy voi naendyvei ꞌrã."
41,13,25,"Jaxy-tata hoꞌapa ꞌrã yva gui, haꞌe yva re ipoꞌakakueve ikuai vaꞌe voi oitypaa ꞌrã."
41,13,26,Haꞌe gui oexa pavẽ ꞌrã Ava raꞌy ojeapo vaꞌekue arai rupi ou rã opoꞌaka haꞌe guexakãmba reve.
41,13,27,"Haꞌe vy ojeupegua anjo kuery omondouka ꞌrã irundy henda yvytu oipejua rupi hembiporavo kuery omboaty heruvy aguã, yvy apy guive yva apy peve."
41,13,28,; — Peikuaa pota ke figoꞌy re mbaꞌemo ambojoja vy amombeꞌu rã. Mbaꞌeta hakã ipyaupa haꞌe hokypa rã pexa vy peikuaa ꞌrã ára pyau ovaẽ raiꞌi maa.
41,13,29,"Haꞌe rami ae avi peẽ kuery voi xeayvuague oiko rã pexa vy peikuaa ꞌrã xeꞌára ovaẽ raiꞌi maa, okẽ py ae."
41,13,31,Opa ꞌrã yva haꞌe yvy. Haꞌe rã xeayvuague ma ndoaxa rivei ꞌrã.
41,13,32,"Haꞌe vaꞌe ára haꞌe hora rakaꞌe paa avave rei ndoikuaai, neĩ anjo kuery yva pygua, neĩ xee Taꞌy voi ndaikuaai. Xeru anhoꞌi oikuaa."
41,13,33,"— Peiko kuaa pota, peiko katu [haꞌe penhemboꞌe guive, mbaꞌeta ndapeikuaai rakaꞌe pa haꞌe vaꞌe ára ovaẽ ꞌrãa."
41,13,34,"Haꞌe nunga oiko ꞌrã peteĩ ava guekoa gui oo vaꞌe rami. Ngoo oeja vy guembiguai kuery pe opena uka ꞌrã. Peteĩ-teĩ pe ojapo uka ꞌrã mbaꞌemo. Haꞌe rã okẽ rarõa pe ma oikuaa pota uka ꞌrã. Peẽ voi peiko kuaa pota ꞌrãgue, mbaꞌeta ndapeikuaai rakaꞌe pa hoo vaꞌe ou ꞌrãa. Kaꞌaru tyrã pa pytũ mbyte jave, uru ojapukai jave tyrã pa koꞌẽmbaꞌi jave paa voi ndapeikuaai, mbaꞌeta ovaẽ xapyꞌa vy peke reve pendejou ramo ndaꞌevei ꞌrã."
41,13,37,Pendevy aipoaꞌea rami ma aipoaꞌe pavẽ pe: Peiko kuaa pota ke.
41,14,1,"; , Mokoĩ áraꞌi ma oata ovaẽ aguã Páscoa haꞌe ngaru mbojape imbovua revegua eꞌỹ vaꞌe ára. Haꞌe gui sacerdote yvatekueve vaꞌe haꞌe lei re nhomboꞌe vaꞌety kuery oikuaa pota okuapy nhemi rupi ojopy vy ojuka aguã. Mbaꞌeta aipoeꞌi okuapy: “Ngaru oiko jave ma ndaꞌevei, heta vaꞌe kuery opuꞌãmba eꞌỹ aguã.”"
41,14,3,"; Betânia tetã py Jesus oĩ mesa py, Simão lepra oguereko vaꞌekue ro py. Oĩa py ou peteĩ kunha heakuã porã vaꞌe ryru ita xiĩ vaꞌe guigua ogueru vaꞌe. Heakuã vaꞌe ma hepyve vaꞌe, nardo anhoꞌi tynyẽ. Haꞌe gui ma hyru oipeꞌa vy Jesus akã re onhoẽ heakuã porã vaꞌe."
41,14,4,Amongue ikuai vaꞌe ojou vai vy jomeme aipoeꞌi:— Mbaꞌerã tu ojavyky heakuã porã vaꞌe?
41,14,5,"Mbaꞌeta haꞌe nunga ma trezentos raxa ára repy re ovende vaꞌe rire, iporiaukueꞌi pe omeꞌẽ aguã — heꞌi. Haꞌe vy ijayvu rei okuapy hexe."
41,14,6,Haꞌe ramo Jesus aipoeꞌi:— Tove ri. Mbaꞌe re tu pendeayvu rei kunha vaꞌe re? Mbaꞌemo porã ete ojapo xevy.
41,14,7,Mbaꞌeta iporiaukueꞌi ma pendereve riae ꞌrã ikuai. Peipytyvõxea hora rei haꞌeve peipytyvõ aguã. Haꞌe rã xee ma ndaiko riaei ꞌrã pendereve.
41,14,8,Kunha vaꞌe ma haꞌeve vaꞌe ojapo. Amano eꞌỹ mbove voi omoeakuã xerete xenhono porãa rã guarã.
41,14,9,"Anhetẽ aipoaꞌe pẽvy: Mamo rã yvy jave re ayvu porã omombeꞌua py omombeꞌua avi ꞌrã kunha vaꞌe ojapo vaꞌekue, hexe imaꞌenduꞌaa vy."
41,14,10,"; Hemimboꞌe kuery doze vaꞌe regua Iscariotes hery vaꞌe ma sacerdote yvatekueve vaꞌea py oo, Jesus ojopy uka aguã."
41,14,11,"Haꞌe kuery haꞌe nunga oendu vy oguerovyꞌa rei, haꞌe vy ixupe ijayvu peráta omeꞌẽ aguã re. Haꞌe ramo oikuaa pota haꞌeve jave ojopy uka aguã re."
41,14,12,"; Haꞌe gui ovaẽ ngaru mbojape imbovua revegua eꞌỹ ijypya ára, Páscoa pyguarã vexaꞌi ojukaa aguã. Haꞌe ramo hemimboꞌe kuery oporandu Jesus pe:— Mamo tu reipota roo roguereko katu Páscoa ára py jakaru aguã?"
41,14,13,Haꞌe ramo mokoĩ guemimboꞌe omondouka vy aipoeꞌi:— Tapeo haꞌvy tetã re. Haꞌe py penerovaexĩ ꞌrã peteĩ ava yryru ogueraa vaꞌe.
41,14,14,"Tapeo hupive, haꞌe mamo rã oikea py hoo vaꞌe pe aipopeje: “Oremboꞌea oporandu uka kuri: ‘Mamo pa opy jaꞌo oĩ Páscoa ára xeremimboꞌe kuery reve rokaru aguã?’ heꞌi uka”, peje."
41,14,15,Haꞌe ramo pendevy pe oexa uka ꞌrã peteĩ opy jaꞌo tuvixa vaꞌe opa mbaꞌe oĩmba ma voia. Haꞌe py ꞌrãe pereko katu — heꞌi.
41,14,16,Haꞌe ramo hemimboꞌe kuery tetã re oo vy Jesus aipoeꞌiague rami ae ojou. Haꞌe rami vy oguereko katu Páscoa py okaru okuapy aguã.
41,14,17,Kaꞌaruꞌi ma jave oo doze guemimboꞌe kuery reve.
41,14,18,"Haꞌe gui mesa py okaru okuapy jave Jesus aipoeꞌi:— Anhetẽ aipoaꞌe pẽvy: Peẽ kuery xereve pekaru vaꞌe regua peteĩ xejopy uka nhemi ꞌrã — heꞌi. Haꞌe ramo haꞌe kuery iporiaupa vy jorire-rire aipoeꞌi:— Xee teve? Haꞌe ramo ombovai:— Xeremimboꞌe kuery doze pendekuai vaꞌe regua peteĩ, xereve hyꞌa py opoꞌẽ oiny vaꞌe ae. Mbaꞌeta Ava raꞌy ojeapo vaꞌekue ma hekorã ipara oĩa rami ae ꞌrã oo. Haꞌe rã ijopy uka nhemiare pe ma ndaꞌevei ete ꞌrã. Ixupe ma haꞌeveve ꞌrãgue ndoikoi ma voi vaꞌe rire."
41,14,22,"; , Haꞌe kuery okaru teri reve Jesus ojopy peteĩ mbojape. Nhanderuete oguerovyꞌa ma vy oipeꞌã-peꞌã vy omeꞌẽ haꞌe kuery pe. Haꞌe vy aipoeꞌi:— Pejopy, kovaꞌe ma xerete — heꞌi."
41,14,23,Haꞌe rire karo ju ojopy. Oguerovyꞌa ma vy ombojoja guemimboꞌe kuery pe. Haꞌe rã haꞌe javive oyꞌu.
41,14,24,"Haꞌe gui aipoeꞌi:— Kovaꞌe ma xereve guarã [ipyau vaꞌe ajapo vaꞌe regua, heta re vy xeruguy amoẽ uka ta vaꞌe rupi."
41,14,25,"Anhetẽ aipoaꞌe pẽvy: Uva rykue xee ndayꞌuvei ranhe ꞌrã, Nhanderuete poꞌakaa py ipyau vaꞌe ju ayꞌu eꞌỹa ja — heꞌi."
41,14,26,Haꞌe gui peteĩ mboraei oporaei rire Oliveiras yvyty katy ojeꞌoi.
41,14,27,; ; Haꞌe gui Jesus aipoeꞌi:
41,14,28,Haꞌe gui anhemboete ju ma rire penerenonderã aa ꞌrã Galiléia katy — heꞌi.
41,14,29,Pedro aipoeꞌi:— Haꞌe kuery haꞌe javive nderejapa teĩ xee any ꞌrã.
41,14,30,"Jesus ombovai:— Anhetẽ aipoaꞌe ndevy: Kovaꞌe pyavyve uru mokoĩgue ojapukai eꞌỹ mbove, mboapykue ꞌrã renhemombeꞌu xekuaa eꞌỹ vaꞌe rami — heꞌi. Haꞌe rami teĩ Pedro aipoeꞌi:— Ndereve xejukaa ta teĩ ae ma peteĩve henda py ndaxeayvui ꞌrã roikuaa eꞌỹa rami — heꞌi. Hemimboꞌe kuery haꞌe javive haꞌe rami meme ijayvu."
41,14,32,"; Haꞌe gui Jesus oo peteĩ henda Getsêmani ꞌepy vaꞌe py. Haꞌe py ovaẽ vy aipoeꞌi guemimboꞌe kuery pe:— Peguapy apy, xee anhemboꞌe ainya ja — heꞌi."
41,14,33,"Ngupive ogueraa Pedro, haꞌe João. Haꞌe vy oendu ndaꞌeveia haꞌe ojexavai etea."
41,14,34,Haꞌe vy aipoeꞌi:— Xepyꞌa re aendu ndaꞌevei etea xejuka ta vaꞌe rami. Pepyta apy peikuaa pota aguã — heꞌi.
41,14,35,"Ojepeꞌaveꞌia py ngova omovaẽ yvy re. Haꞌe vy ojerure haꞌeve ramo haꞌe vaꞌe hora oaxa aguã. Haꞌe vy aipoeꞌi:— Xeru, xeru, opa mbaꞌe ndevy haꞌeve. Xegui oaxa ꞌrãgue kovaꞌe karo. Haꞌe rami avi xee aipota vaꞌe ma toiko eme, ndee reipota vaꞌe ae toiko — heꞌi."
41,14,37,"Haꞌe gui ojevy vy oexa rã okepa okuapy. Haꞌe rã aipoeꞌi Pedro pe:— Simão, reke ri tyꞌy? Neĩ peteĩ hora voi teve ndaꞌevei reikuaa pota aguã?"
41,14,39,Haꞌe gui ojepeꞌa ju vy onhemboꞌe. Haꞌekueꞌi rupi ae ju ijayvu.
41,14,40,"Ojevy vy oexa rã okepa ju, hopeyi vaipa vy. Haꞌe vy haꞌe kuery pe ijayvu rã nombovai kuaai."
41,14,41,Haꞌe gui ma mboapykuea ma ou vy aipoeꞌi:— Peke teri vaꞌe tyꞌy pejupy? Haꞌeve ma. Ovaẽ ma hora heko vai vaꞌe kuery po py Ava raꞌy ojeapo vaꞌekue omboaxaa aguã.
41,14,43,"; ; Areꞌỹꞌi re Jesus ijayvu teri reve ovaẽ peteĩ hemimboꞌe kuery doze ikuai vaꞌe regua, hery vaꞌe. Hexeve heta avi ou kyxe haꞌe yvyra revegua kuery. Sacerdote yvatekueve vaꞌe, lei re nhomboꞌe vaꞌety haꞌe nhomongetaa kuerya gui ou vaꞌekue."
41,14,44,"Mbaꞌeta haꞌe kuery pe ijopy ukaa aipoeꞌi vaꞌekue: “Hova py ayvu vaꞌe ae ꞌrã pejopy, haꞌe gui peipokua reve peraa”, heꞌi vaꞌekue."
41,14,45,Haꞌekue rami vy ovaẽ vyve Jesus re onhemboja. Haꞌe vy— Xemboꞌea — heꞌi vy oayvu.
41,14,46,Haꞌe ramo ojopy vy ojokua okuapy.
41,14,47,"Haꞌe rami rã haꞌe py peteĩ hiꞌaĩ vaꞌe regua okyxe oekyi vy omboguai sacerdote yvateve vaꞌe rembiguai nambi rupi, haꞌe vy omboi."
41,14,48,Haꞌe gui Jesus aipoeꞌi haꞌe kuery pe:— Peẽ kuery kyxe haꞌe yvyra reve ri tyꞌy peju jojuka rive vaꞌety rami xejopy aguã? Koꞌẽ nhavõ templo py peẽ kuery pendekuaia rupi aiko vy anhomboꞌe teĩ ndaxejopyi vaꞌekue. Haꞌe rami avi guĩ nunga oiko ipara oiny vaꞌe ojeupitypa aguã — heꞌi.?
41,14,50,Haꞌe rami rã hemimboꞌe kuery haꞌe javive ojepeꞌapa ojava vy.
41,14,51,Kunumi Jesus rakykue ooagueHakykue oo peteĩ kunumi ajukue puku py onheovã vaꞌe. Haꞌe rã ojopya ta ramo
41,14,52,ajukue puku gui ojepeꞌa vy ojava avi ovy ipire rei reve.
41,14,53,"; Haꞌe gui ma sacerdote yvateve vaꞌea py ogueraa Jesus. Haꞌe py ijatypa sacerdote yvatekueve vaꞌe, nhomongetaa haꞌe kuaxia re nhomboꞌe vaꞌety kuery haꞌe javive."
41,14,54,"Haꞌe ramia ja hakykue Pedro oo avi mombyryꞌi rupi, sacerdote yvateve vaꞌe roka peve. Haꞌe vy tembiguai kuery reve ojapeꞌe oiny tata yvýry."
41,14,55,"Haꞌe gui sacerdote yvatekueve vaꞌe haꞌe nhomboayvu vaꞌety kuery Jesus ojuka ukaxe vy ojouxe hekokue mombeꞌuarã, teĩ ndojoui."
41,14,56,Mbaꞌeta Jesus re heta ijayvu rive vaꞌeri haꞌekue rami eꞌỹ-eꞌỹ guive.
41,14,57,Haꞌe rami vy amongue opuꞌã vy hekokue ramigua omombeꞌu vy aipoeꞌi:
41,14,58,"— Ore roendu aipoeꞌi rã: “Xee ambovaipa ꞌrã kovaꞌe templo avakue ojapo vaꞌekue, haꞌe mboapy araa py amboae ju ꞌrã ajapo avakue rembiapo eꞌỹ”, heꞌi vaꞌekue."
41,14,59,Haꞌe rami teĩ ijayvuague rami eꞌỹ ae tema ijayvu.
41,14,60,Haꞌe gui haꞌe kuery mbyte py sacerdote yvateve vaꞌe opuꞌã vy oporandu Jesus pe:— Nerembovai vaꞌe tyꞌy ndere ayvua ramo?
41,14,61,"Haꞌe rã Jesus okyrirĩ, mbaꞌeve ndeꞌi.Haꞌe gui sacerdote yvateve vaꞌe oporanduve ju:— Ndee ma nhiꞌã Nhanderuete ijayvu porãmby Raꞌy Cristo?"
41,14,62,Haꞌe ramo Jesus ombovai:
41,14,63,Haꞌe ramo sacerdote yvateve vaꞌe omondoro oao reve aipoeꞌi:— Mbaꞌerã tu jaipotave hekokue mombeꞌuarã? Pendu ae ma ijayvu vai rã. Mbaꞌexa tu peikuaa?Haꞌe javive ombovai:— Jajuka aguã rami ijayvu — heꞌi okuapy.?
41,14,65,"Haꞌe gui hexe amongue onyvõ, haꞌe hova onhovã vy ounga guive. Haꞌe vy aipoeꞌi:— Emombeꞌu ke mavaꞌe pa neunga raꞌe — heꞌi. Xondaro kuery voi oipetepa okuapy."
41,14,66,"; ; , Haꞌe ramia ja oka yvy reia py Pedro oĩa py ou peteĩ kunhaꞌi sacerdote yvateve vaꞌe omongakuaa vaꞌekue."
41,14,67,"Pedro ojapeꞌe oiny rã oexa vy omaꞌẽ porã, haꞌe vy aipoeꞌi:— Ndee voi teve reiko Jesus Nazaré pygua vaꞌe reve."
41,14,68,"Haꞌe ramo onhenhomi vy aipoeꞌi:— Xee ndaikuaai, neĩ ndeayvua voi naendu kuaai — heꞌi. Haꞌe vy oẽve oka katy. [Haꞌe jave uru ojapukai nhendu."
41,14,69,Haꞌe gui teĩgue ju omongakuaa pyre oexa vy amboae kuery pe— Pevaꞌe voi haꞌe kuery regua — heꞌi.
41,14,70,"Haꞌe ramo onhenhomi ju.Haꞌe rireꞌive haꞌe py ikuai vaꞌe aipoeꞌi Pedro pe:— Anhetẽ teve ndee haꞌe kuery regua, mbaꞌeta ndee voi Galiléia pygua."
41,14,71,"Haꞌe ramo ijayvu vaikue, oura guive:— Xee tu ndaikuaai rima ava pendeayvua! — heꞌi."
41,14,72,"Haꞌe ramove mokoĩguea ma uru ojapukai nhendu.Haꞌe ramo Pedro imaꞌenduꞌa Jesus aipoeꞌiague re: “Kuri mokoĩgue uru ojapukai eꞌỹ mbove ndee mboapykue ꞌrã renhemombeꞌu xekuaa eꞌỹa rami”, heꞌiague re. Haꞌe rã onhemboaxy vy ojaeꞌo vaipa."
41,15,1,", , ; , ; Koꞌẽ ajeꞌiveꞌi reve sacerdote yvatekueve vaꞌe jogueroayvu, nhomongetaa kuery, kuaxia re nhomboꞌe vaꞌety haꞌe nhomboayvua kuery haꞌe javi reve. Haꞌe vy Jesus ojokua uka vy Pilatos-a py ju ogueraa. Haꞌe gui ma Pilatos oporandu ixupe:— Ndee ma nhiꞌã judeu kuery pegua huvixave?Jesus ombovai:— Ndee ae ma aipoꞌre — heꞌi."
41,15,3,Haꞌe ramo sacerdote yvatekueve vaꞌe opa marã ijayvu hexe.
41,15,4,Haꞌe gui teĩgue ju Pilatos oporandu:— Nerembovai ꞌrã ri tyꞌy? Neꞌendu po rami ete ndere ayvu ou.
41,15,5,Haꞌe rami teĩ Jesus nombovai ae. Haꞌe ramo Pilatos onhemondyi vaipa.
41,15,6,"Haꞌe gui ngaru oikoa ára nhavõ huvixa opoi jepi ꞌrã peteĩ nhuã py oĩ vaꞌe regua, heta vaꞌe kuery ojerurea vaꞌe rei. Peteĩ oĩ nhuã py Barrabás hery vaꞌe, oirũ kuery reve joe opuꞌã vy jojukaague py. Haꞌe gui heta vaꞌe kuery ou vy huvixa pe ojerure okuapy jepiaty rami ojapo aguã. Haꞌe ramo Pilatos oporandu:— Peipota pa apoi judeu kuery pegua huvixave? — heꞌi, mbaꞌeta oikuaa sacerdote yvatekueve vaꞌe ijaꞌe eꞌỹ vy rive ipo py omboaxaague. Haꞌe ramo haꞌe kuery omboꞌe heta vaꞌe kuery Barrabás re ojerure okuapy aguã."
41,15,12,Haꞌe rami rã Pilatos oporandu:— Mbaꞌe ꞌrã tu haꞌvy ajapo “Judeu kuery pegua huvixave” pejea re?
41,15,13,Haꞌe ramo haꞌe kuery ojapukai vy— Emoĩ kuruxu re! — heꞌi okuapy.
41,15,14,Haꞌe rã Pilatos aipoeꞌi:— Mbaꞌe nunga py tu ojapo vai rakaꞌe?Haꞌe rã haꞌe kuery ojapukaive rei:— Emoĩ kuruxu re! — heꞌi okuapy.
41,15,15,"Haꞌe rami rã Pilatos heta vaꞌe kuery ombovyꞌaxe vy opoi Barrabás, haꞌe rã Jesus ma oinupã uka rire omboaxa kuruxu re omoĩa aguã."
41,15,16,Haꞌe gui ma huvixa ro guaxu py ju xondaro kuery ogueraa. Haꞌe py ijatypa xondaro kuery haꞌe javi.
41,15,17,"Haꞌe rami vy ajukue púrpura guigua py omonhemonde, haꞌe juu gui peteĩ coroa ramigua ojapo vy omoĩ inhakã re."
41,15,18,Haꞌe vy aipoeꞌi:— Iporã ete judeu kuery pegua huvixave! — heꞌi okuapy.
41,15,19,"Takua py oinupã inhakã rupi, hexe onyvõ, haꞌe guenapyꞌã re oĩ vy omboete."
41,15,21,"; Haꞌe vaꞌe jave peteĩ oaxa ovy mbaꞌety gui ou vaꞌekue, Cirene pygua Simão hery vaꞌe, Alexandre haꞌe Rufo ru. Haꞌe vaꞌe pe ma ogueraa uka okuapy kuruxu.; ; Haꞌe gui ma Gólgota, “Akãgue renda” ꞌepy vaꞌe katy ogueraa Jesus."
41,15,23,Ixupe omeꞌẽ vinho mirra revegua teĩ ndoyꞌui.
41,15,24,"Haꞌe gui omoĩ kuruxu re, haꞌe ijao ombojaꞌo-jaꞌo jomeme. Oexa okuapy xortea mbaꞌe pa peteĩ-teĩ ogueraa ꞌrãa oikuaaxe vy. Nove hora jave kuruxu re omoĩa. Hiꞌáry oupi imoiny ipara vaꞌe hexe ijayvua: “ |yhwh{Judeu kuery pegua huvixave”, heꞌia. Kuruxu mboae re hexeve omoĩ avi mokoĩ imonda vaꞌe: ijaxu eꞌỹa re peteĩ omoĩ, haꞌe rã amboae ma ijaxua re."
41,15,28,[Haꞌe rami ojeupity ipara “Heko vai vaꞌe kuery reve oguerekoa” heꞌiague.
41,15,30,ejereraa jepe haꞌvy ndee ae kuruxu gui reguejy vy — heꞌi okuapy.
41,15,31,"Haꞌe rami ae avi kuaxia re nhomboꞌe vaꞌety kuery reve sacerdote yvatekueve vaꞌe ojojai rei vy aipoeꞌi:— Amboae kuery ogueraa jepe vaꞌeri haꞌe ae ndojereraa jepe kuaai. Tove Israel kuery pegua huvixave Cristo toguejy kuruxu gui, jaexa vy jajerovia aguã — heꞌi okuapy. Hexeve kuruxu re omoĩ mbyre kuery voi ojojai rei."
41,15,33,"; ; Kuaray mbyte jave pytũmba yvy jave re, kuaray ojeroꞌa puku peve."
41,15,34,Haꞌe gui kuaray ojeroꞌa puku jave Jesus ojapukai atã:
41,15,35,"Haꞌe py ikuai vaꞌe regua haꞌe nunga oendu vy aipoeꞌi:— Neꞌendu, Elias rima oenoĩ — heꞌi okuapy."
41,15,36,"Haꞌe rami vy peteĩ haꞌe kuery vaꞌe regua onha vy vinagre py peteĩ esponja omoakỹ, haꞌe takua apy re omovaẽ oyꞌu aguã. Haꞌe vy aipoeꞌi:— Tove, tajaexa Elias pa ou raꞌe omboguejy aguã — heꞌi."
41,15,37,Haꞌe gui ma Jesus onhendu atã vy omano.
41,15,38,"Haꞌe ramo henda ikyꞌa eꞌỹ vaꞌe ropy ajukue okẽ regua oĩ vaꞌe oxoro mbyte rupi, yvate gui yvy peve."
41,15,39,Haꞌe rami omano ramo kuruxu rexeiꞌi xondaro ruvixa hiꞌaĩ vaꞌe oexa vy aipoeꞌi:— Anhetẽ ae raꞌe pevaꞌe ava ma Nhanderuete Raꞌy — heꞌi.
41,15,40,"Haꞌe py ikuai avi amongue kunhague mombyryꞌi gui omaꞌẽ okuapy vaꞌe. Haꞌe kuery regua ma Maria Madalena, kyrĩve vaꞌe haꞌe José xy Maria, haꞌe gui Salomé."
41,15,41,Haꞌe kuery ma Galiléia rupi Jesus oiko jave hupive ikuai vaꞌekue oipytyvõa rupi. Haꞌe kuery reve hetave ju hupive ojeꞌoi vaꞌekue Jerusalém katy.
41,15,42,"; ; Haꞌe vaꞌe ára ma sábado pyguarã mbaꞌemo oguereko katupaa aguã ára. Haꞌe nunga rupi kaꞌaru jave ou peteĩ Arimatéia pygua José hery vaꞌe, nhomongeta vaꞌety kuery regua omboetevepy, Nhanderuete poꞌakaa ojekuaa aguã oarõ oikovy vaꞌe. Haꞌe vaꞌe ma Pilatos-a py oo vy ojerure Jesus retekue re."
41,15,44,Haꞌe ramo Pilatos ma Jesus omano ma raꞌea omombeꞌu rã oendu vy onhemondyi. Haꞌe rami vy xondaro ruvixa oenoĩ vy ixupe oporandu ajeꞌi ma pa omano raꞌea re. Xondaro ruvixa omombeꞌu rã oikuaa porã rire hetekue ogueraa uka José pe.
41,15,46,"Haꞌe ramo José ma kuruxu gui hetekue omboguejy vy onhovã peteĩ ajukue puku xiĩ porã vaꞌe ojogua vaꞌekue py. Haꞌe vy onhono porã peteĩ tuparã itaova re ojoꞌo pyre py, haꞌe peteĩ ita ju ombojere hokẽ omboty aguã."
41,15,47,Haꞌe ramia ja Maria Madalena haꞌe Maria José xy oexa pota hoꞌamy oikuaa aguã mamo pa onhono porã raꞌea.
41,16,1,"; ; Sábado ára oaxa rire Maria Madalena, xy Maria haꞌe Salomé ojogua heakuã porã vaꞌe, ojeꞌoi vy hetekue omoeakuã aguã."
41,16,2,Haꞌe gui koꞌẽmbaꞌi jave semana ijypya ára kuaray oẽ ouvy jave ojeꞌoi hupa katy.
41,16,3,Joupe-upe aipoeꞌi jogueravy:— Mavaꞌe ndaꞌu hupa rokẽ gui oipeꞌa ꞌrã ita jaike aguã? — heꞌi.
41,16,5,"Haꞌe rami vy ikua py oike vy peteĩ kunumi vaꞌe oexa onhemondea xiĩmba vaꞌe, oiporu kuaa regua re oguapy oiny rã. Haꞌe vaꞌe ma haꞌe kuery oexa xapyꞌa vy okyje okuapy."
41,16,6,"Haꞌe ramo ava vaꞌe aipoeꞌi:— Pekyje eme. Peka pekuapy kuruxu re omoĩ mbyre Jesus Nazaré pygua vaꞌe. Haꞌe vaꞌe ma onhemboete ju ma, noĩvei ma apy. Pemaꞌẽ haꞌvy ituiague py."
41,16,7,"Haꞌe gui ma tapeo hemimboꞌe kuery haꞌe Pedro pe aipopeje: “Galiléia katy Jesus oo ꞌrã penerenonderã. Haꞌe py ma pexa ꞌrã aipoeꞌiague rami”, peje."
41,16,8,Haꞌe gui itakua gui oẽ vy onhamba jogueravy onhemondyipa haꞌe okyje reve. Okyje vy avave rei pe nomombeꞌui ranhe.
41,16,9,"Semana ijypyꞌia ára ajeꞌive Jesus onhemboete ju rire Maria Madalena pe ranhe ojexa uka, ixugui sete anha oipeꞌaague vaꞌe pe."
41,16,10,Haꞌe ramo kunha vaꞌe oo vy Jesus irũ kuery pe omombeꞌu. Haꞌe kuery ma ojaeꞌo haꞌe iporiaupa teri vy
41,16,11,"ndogueroviai ranhe oikove jevya, kunha pe ojexa ukaague omombeꞌu rã oendu vaꞌeri."
41,16,12,Haꞌe rire Jesus amboae rami ojexa uka mokoĩ haꞌe kuery regua tetã rovai katy oo vaꞌe pe.
41,16,13,Haꞌe rami rire haꞌe kuery ojevy vy amboae kuery pe omombeꞌu teĩ haꞌe kuery ndogueroviai.
41,16,14,"Ayvu porã omombeꞌua aguã re ijayvuaHaꞌe rire guemimboꞌe kuery onze-ve pe ju Jesus ojexa uka, mesa py ikuai jave. Haꞌe vy haꞌe kuery pe ijayvu ndogueroviaiague haꞌe inhakã ratãa re, mbaꞌeta hexaare kuery “Onhemboete ju ma”, heꞌi rã oendu teĩ ndogueroviai rire."
41,16,15,Haꞌe gui aipoeꞌi avi:; ; 
41,16,16,Haꞌe ramo oguerovia vy onhemongarai uka vaꞌe oo jepe ꞌrã. Haꞌe rã ndogueroviai vaꞌe ma ombopagaa ꞌrã.
41,16,17,"Ojerovia vaꞌe kuery ombopoꞌakaa ꞌrã po ramigua hexa pyrã ojapo aguã. Xerery rupi oipeꞌa ꞌrã anha, haꞌe ayvu mboae py ijayvu ꞌrã. Ojopy ꞌrã mboi, haꞌe veneno oyꞌu teĩ mbaꞌeve ndoikoi ꞌrã. Imbaꞌeaxy vaꞌe kuery re opoko ramo okuera ꞌrã guive."
41,16,19,", ; Haꞌe kuery reve Senhor Jesus ijayvupa ma rire heraa yva re. Haꞌe gui ma Nhanderuete oiporu kuaa regua re oguapy oiny."
41,16,20,"Haꞌe ramo hemimboꞌe kuery ojeꞌoi vy opa rupi omombeꞌu ayvu. Senhor voi oipytyvõ hexa pyrã ojapoa py, haꞌe kuery ayvu omombeꞌua rupi anhetẽ memea oikuaa uka aguã."
42,1,1,ayvu porã ombopara vaꞌekueIjayvu ypyagueHeta ma ikuai ore kuery mbyte rupi mbaꞌemo oiko vaꞌekue mboparaare. Haꞌe kuery ombopara jypyꞌi guive hexaare haꞌe ayvu mombeꞌua kuery orevy ijayvuague rami vy.
42,1,3,"Haꞌe rami ae avi xeruvixa Teófilo, xee voi jypyꞌi guive haꞌe nunga haꞌe javi aikuaa porã rire aỹ ambopara porãve ndevy jorire-rire opyta porã aguã, nemboꞌeague reikuaa aguã anhetẽ etea."
42,1,5,"haꞌe Isabel re ijayvuaHaꞌe gui Judéia pygua huvixave Herodes oĩ jave oiko peteĩ sacerdote hery vaꞌe, Abias ramymino kuery regua. Taꞌyxy ma Arão ramymino Isabel hery vaꞌe."
42,1,6,"Haꞌe kuery ma Nhanderuete renonde heko porã vaꞌe ikuai, Senhor ijayvua haꞌe ojapo uka vaꞌe haꞌe javi ojapo vy."
42,1,7,"Taꞌy vaꞌeꞌỹ guive, mbaꞌeta Isabel imemby vaꞌerã eꞌỹ, haꞌe mokoĩve ikakuaakue meme."
42,1,8,"Batista ituiꞌi aguã omombeꞌu ma voiagueHaꞌe gui ma Nhanderuete renonde rupi ombaꞌeapo oikovy sacerdote reko rami vy, xortea oexaa rupi oiporavoa rire. Haꞌe vy sacerdote kuery reko rami vy oike Senhor pegua henda ikyꞌa eꞌỹ vaꞌe py heakuã porã vaꞌe oapy aguã."
42,1,10,Haꞌe ramia ja heta vaꞌe kuery ma oka py ikuai onhemboꞌe okuapya py.
42,1,11,"Haꞌe gui ixupe ojexa uka peteĩ anjo Senhor-a guigua, altar heakuã vaꞌe rapyaty oiporu kuaa regua re."
42,1,12,"oexa vy onhemondyi vaipa, okyje guive."
42,1,13,"Haꞌe rã anjo aipoeꞌi ixupe:— Zacarias, ekyje eme. Oendua ma rejerurea. Haꞌe nunga rupi aỹ nderaꞌyxy Isabel oikuavãꞌi ꞌrã nderaꞌy, haꞌe rã remboery ꞌrã João."
42,1,14,"Haꞌe vaꞌe ma rerovyꞌa vaipa ꞌrã, haꞌe heta ꞌrã ovyꞌa oikoꞌiague oendu vy."
42,1,15,"Haꞌe ma omboyvatepy ꞌrã oiko Senhor renonde, ndoyꞌui ꞌrã vinho, neĩ iro vaꞌe. Hexe Nheꞌẽ Kyꞌa Eꞌỹ anho ꞌrã oĩ, ixy oguerekoꞌia ára guive. Haꞌe ojapo ꞌrã Israel kuery heta ojeko rerova aguã rami Senhor Nguuete re."
42,1,17,"Haꞌe oo ꞌrã Senhor renonderã, Elias rami inheꞌẽ haꞌe ipoꞌaka vaꞌe vy, ojapo aguã tuu kuery opyꞌa py guaꞌy kuery oayvu, haꞌe onheꞌẽ rendu eꞌỹ vaꞌekue heko porã vaꞌe ju ikuai aguã rami, haꞌe rami vy peteĩ regua oguereko katu aguã Senhor peguarã — heꞌi."
42,1,18,"Haꞌe gui oporandu anjo pe:— Mbaꞌexa tu aikuaa ta haꞌe nunga? Mbaꞌeta xee ma xetujaꞌi ma, haꞌe xeraꞌyxy voi guaimiꞌi ma."
42,1,19,"Anjo ombovai:— Xee ma Gabriel, Nhanderuete renonde aiko vaꞌe. Haꞌe ae xembou ndevy mbaꞌemo porã amombeꞌu aguã."
42,1,20,"Haꞌe rami teĩ xeayvua ndereroviai rire nandeayvuẽvei ꞌrã, ndaꞌevevei ꞌrã ndeayvu aguã haꞌe nunga ojeupity eꞌỹa ja, mbaꞌeta ojeupity ꞌrã oaꞌangaague py ae — heꞌi."
42,1,21,"Haꞌe ramia ja heta vaꞌe kuery oarõ okuapy Zacarias. Haꞌe kuery onhemondyipa, henda ikyꞌa eꞌỹ vaꞌe py oiko are rã."
42,1,22,"Haꞌe gui haꞌe oẽ vy ndaꞌevevei ijayvu aguã. Haꞌe ramo oikuaa okuapy henda ikyꞌa eꞌỹ vaꞌe py mbaꞌemo oexa raꞌeague. Okuã py rive omombeꞌu, ndaꞌijayvuẽvei vy."
42,1,23,Haꞌe gui guembiaporã vaꞌekue ojapopa ma vy oo ju ngoo katy.
42,1,24,Isabel ovyꞌa vaipa oikovyagueHaꞌe rire ma taꞌyxy Isabel oguerekoꞌi ma vy ndojexa ukavei peteĩ nhiruĩ jaxy re. Haꞌe vy aipoeꞌi:
42,1,25,"— Haꞌe rami Senhor ojapo xevy, xere omaꞌẽ vy, amboae kuery ndaxejou vaivei aguã."
42,1,26,
42,1,28,"Haꞌe vaꞌe oĩa py anjo oike vy aipoeꞌi:— Temimboaxy ete evyꞌa ke, ndereve Senhor oĩ ramo — heꞌi."
42,1,29,Povaꞌe ayvu Maria oendu vy onhemondyi vy opẽxa rei: “Mbaꞌe heꞌi vy ndaꞌu po rami oxarura xevy?” heꞌi.
42,1,30,"Haꞌe rã anjo aipoeꞌi:— Maria, ekyje eme, mbaꞌeta Nhanderuete nemboaxy."
42,1,31,"Haꞌe rã rerekoꞌi ꞌrã, reikuavã ꞌrã peteĩ avaꞌi. Remboery ꞌrã Jesus."
42,1,32,"Haꞌe vaꞌe ma yvate ꞌrã, haꞌe ixupe “Yvate ete vaꞌe Raꞌy”, ꞌea ꞌrã. Senhor Nhanderuete omoĩ ꞌrã huvixarã, tamoĩ Davi rekovia."
42,1,33,"Jacó ramymino kuery re opena riae ꞌrã, ipoꞌakaa ndopai ꞌrã guive — heꞌi."
42,1,34,Haꞌe ramo Maria aipoeꞌi anjo pe:— Mbaꞌexa ꞌrã tu haꞌe nunga oiko? Mbaꞌeta xee peteĩgueve ma avakue pe ndajekuaa ukai teri vaꞌeri.
42,1,36,"Neretarã Isabel voi oguerekoꞌi ma oikovy, guaimiꞌi ma teĩ. Kovaꞌe re mboapy meme jaxya ma oguerekoꞌiague, imemby ꞌrã eꞌỹ vaꞌekue ri."
42,1,37,Mbaꞌeta Nhanderuete pe ma ndaꞌipoi haxy vaꞌe ijayvuague haꞌe javi py — heꞌi.
42,1,38,Haꞌe ramo Maria aipoeꞌi:— Apy ma aĩ Senhor rembiguai. Tove toiko xevy ndeayvuague — heꞌi. Haꞌe gui anjo ojepeꞌa ju oĩa gui.
42,1,39,"Maria oipouague IsabelHaꞌe vaꞌe jave ma Maria oiko katu vy oo pojava yvyꞌã ikuai vaꞌe katy, peteĩ tetã Judá regua py. ro py oike vy oxarura Isabel pe."
42,1,41,Maria oxaruraa haꞌe oendu rã kyrĩ vaꞌe omyĩ guyruꞌi py. Haꞌe ramo Isabel re Nheꞌẽ Kyꞌa Eꞌỹ anho oĩ ramo
42,1,42,"ijayvu atã:— Kunhague ikuai vaꞌe gui ndere imaꞌenduꞌa porãave, haꞌe rerekoꞌi vaꞌe voi imaꞌenduꞌa porãmby ete ꞌrã."
42,1,43,Marã ramigua ndaꞌu aiko ndee xe-Senhor xy xepou vy reju aguã?
42,1,44,Mbaꞌeta rexaruraa aendu ramove kyrĩ vaꞌe ovyꞌa vy omyĩ guyruꞌi py.
42,1,45,"Revyꞌa ete ꞌrã rerovia rire, mbaꞌeta ojeupity ꞌrã Senhor ndevy ijayvuague — heꞌi."
42,1,46,"— Xepyꞌa py amboete Senhor,"
42,1,47,haꞌe xenheꞌẽ ovyꞌa Nhanderuete xereraa jepeare re.
42,1,48,"Haꞌe ramo aỹ guive xevy “Ovyꞌa ete” heꞌi pavẽ ꞌrã,"
42,1,49,Ikyꞌa eꞌỹ vaꞌe hery vaꞌe.
42,1,50,rakaꞌeve rã ikuai jevy-jevy vaꞌe kuery voi.
42,1,51,Ipoꞌakapaa rupi oiko vy omoaĩmba opyꞌa py onhemboyvate rei vaꞌe kuery.
42,1,52,"Oipeꞌa ipoꞌakakueve, haꞌe rã yvyĩgueveꞌi ma omboyvateve."
42,1,53,haꞌe rã iporiau eꞌỹ vaꞌe kuery ma omondoukapa rive.
42,1,54,nhaneramoĩ kuery pe ijayvuague rami vy — heꞌi.
42,1,56,Haꞌe gui Maria ma mboapy jaxy re opyta Isabel ro py. Haꞌe vaꞌe rire oo ju ngoo katy.
42,1,57,Batista ituiꞌiagueHaꞌe gui Isabel oguerekoꞌi aguã ára ovaẽ ramo oikuavã avaꞌi.
42,1,58,Haꞌe ramo Senhor omboaxya haꞌe katyꞌi ikuai vaꞌe haꞌe heta vaꞌe kuery oikuaa vy ovyꞌa avi okuapy hexeve. Oito araa py jogueraapa avaꞌi pire omboi uka aguã. Haꞌe rami vy omboeryxe okuapy tuu rery rupi.
42,1,60,Haꞌe ramo ixy aipoeꞌi:— Any teve. Haꞌe rami ꞌrãgue py ꞌrã hery — heꞌi.
42,1,61,Haꞌe ramo hetarã kuery aipoeꞌi:— Haꞌe gui haꞌe rami peneretarã kuery hery vaꞌe ndoikoi vaꞌeri — heꞌi okuapy. Haꞌe rami vy tuu pe ju opo py oporandu marã rami pa omboeryxea re.
42,1,63,"Haꞌe gui tuu ojerure peteĩ yvyra peꞌi re, haꞌe vy haꞌe vaꞌe re ombopara: “Hery ma João” heꞌia. Haꞌe ramo haꞌe javive onhemondyipa okuapy."
42,1,64,Haꞌe ramove ijuru oipeꞌaa rã ijayvuẽ ju. Haꞌe vy omboete Nhanderuete.
42,1,65,"Haꞌe py ikuai vaꞌe haꞌe javi onhemondyipa, haꞌe Judéia katyꞌi yvyꞌã reia rupi ikuai vaꞌe kuery pe voi omombeꞌupaa. Haꞌe javive haꞌe nunga oendu vy opyꞌa re omoĩ okuapy. Haꞌe vy aipoeꞌi:— Mbaꞌe nungarã ndaꞌu haꞌe vaꞌe avaꞌi oiko? — heꞌi okuapy. Mbaꞌeta hexe Senhor po oĩ."
42,1,67,Haꞌe gui tuu re Nheꞌẽ Kyꞌa Eꞌỹ anho oĩ ramo omombeꞌu ayvu. Haꞌe vy aipoeꞌi:
42,1,68,"mbaꞌeta oikuaa pota ma guembiporavo ikuai vaꞌe re oepy aguã.profeta ikyꞌa eꞌỹ vaꞌe kuery ijayvua rupi,"
42,1,71,"haꞌe nhandere ijaꞌe eꞌỹ vaꞌe haꞌe javi po gui.guexeve guarã ikyꞌa eꞌỹ vaꞌe ojapo vaꞌekue re imaꞌenduꞌa vy,"
42,1,73,"jakyje eꞌỹ re nhambojerovia aguã,"
42,1,75,ikyꞌa eꞌỹ vaꞌe jaiko aguã teko porã rupi.
42,1,76,Mbaꞌeta Senhor renonde rupi reiko ꞌrã haperã rereko katu aguã.
42,1,77,"ojejavyague gui oo jepe aguã,"
42,1,78,Mbaꞌeta kuaray oẽ ouvya rami avi ojekuaa uka ꞌrã yva gui
42,1,79,nhanderereko aguã tape jaiko porã aguã rupi — heꞌi.
42,1,80,Haꞌe gui avaꞌi ma tuja pojava haꞌe imbaraeteve tema ovy onheꞌẽ re guive. Tekoa eꞌỹa rupi oiko Israel kuery pe ojekuaa uka aguã ára peve.
42,2,1,"Haꞌe vaꞌe jave py ma César Augusto omombeꞌu uka pavẽ ojeꞌoi aguã guery ombopara uka vy. Haꞌe vaꞌe ma tery mbopara uka ypyꞌia, Síria pygua huvixa Quirino oĩ jave py oiko vaꞌe. Haꞌe rami rã haꞌe javive oo guery ombopara uka vy, peteĩ-teĩ guekoa py ae."
42,2,4,"Haꞌe rami vy José voi oo. Davi ramymino oiko vy oguata Galiléia regua Nazaré tetã gui, Judéia regua tetã Davi rekoague Belém tetã katy oo vy."
42,2,5,Guery ombopara uka vy oo guaꞌyxy Maria hye guaxuꞌi vaꞌe reve.
42,2,6,"Haꞌe gui Belém py ikuai jave py ma ovaẽ oikuavã aguã ára. Haꞌe ramo oikuavã omemby ypyꞌi, avaꞌi. Haꞌe vy onhovãmba vy onhono inony mymba karuaꞌi py, mbaꞌeta okeaty py jipovei ma haꞌe kuery avi oke aguã."
42,2,8,Vexaꞌi re opena vaꞌe kuery pe anjo kuery ojexa ukaagueHaꞌe katy rai ikuai vexaꞌi re opena vaꞌe kuery. Pyávy nhuũndy re ikuai guymba kuery re openaa rupi.
42,2,9,Haꞌe gui haꞌe kuery ikuaia py oguejy peteĩ anjo Senhor-a guigua. Haꞌe kuery yvýry rupi Senhor omoexakãmba xapyꞌa. Haꞌe ramo onhemondyipa okuapy.
42,2,10,"Haꞌe kuery pe anjo aipoeꞌi:— Penhemondyi eme, mbaꞌeta xee aju pẽvy amombeꞌu aguã mbaꞌemo porã nhombovyꞌa ete vaꞌerã, heta vaꞌe kuery haꞌe javi peguarã. Mbaꞌeta ange Davi rekoague py ituiꞌi ma pendereraa jepearã Cristo Senhor."
42,2,12,"Po rami oiko peẽ kuery peikuaa aguã: Avaꞌi pejou ꞌrã mymba karuaꞌi py, ajukue py onhovã haꞌe onhonoa inony vaꞌe — heꞌi."
42,2,13,Haꞌe gui anjo reve heta ju ojexa uka xapyꞌa irũ yva pygua xondaro kuery. Haꞌe kuery ma Nhanderuete oguerovyꞌaa rupi aipoeꞌi okuapy:
42,2,14,"— Yvate etea py toporaeia Nhanderuete pe, haꞌe yvy re voi toĩ avakue hemimboaxy ikuai porã aguã — heꞌi okuapy."
42,2,15,"Haꞌe gui ma vexaꞌi re opena vaꞌe kuerya gui anjo kuery yva re ojepeꞌapa ramove aipoeꞌi joupe-upe:— Jajeꞌoi Belém tetã katy jaexa aguã nhandevy Senhor oikuaa uka vaꞌekue — heꞌi okuapy. Haꞌe rami vy haꞌe kuery ojeꞌoi pojava, haꞌe vy ojou Maria haꞌe José, kyrĩꞌi vaꞌe guive ojou mymba karuaꞌi py ituiꞌi rã."
42,2,17,Haꞌe kuery oexa vy omombeꞌu avaꞌi oikoa haꞌe kuery pe oikuaa ukaa ague.
42,2,18,Haꞌe rami vexaꞌi re opena vaꞌe kuery omombeꞌu rã oendu vaꞌe kuery haꞌe javi onhemondyipa.
42,2,19,Haꞌe rã Maria ma povaꞌe ayvu haꞌe javi opyꞌa re omoĩ porã imaꞌenduꞌa riae aguã.
42,2,20,"Haꞌe gui vexaꞌi re opena vaꞌe kuery ojevypa ju. Oporaei jogueravy Nhanderuete oguerovyꞌaa rupi, omombeꞌuague rami ae oendu haꞌe oexa rire."
42,2,21,
42,2,22,
42,2,33,Haꞌe rami ijayvu ma ramo tuu haꞌe avaꞌi xy onhemondyi.
42,2,34,"Simeão ma haꞌe kuery ogueroayvu porã vy ixy Maria pe ju aipoeꞌi:— Kovaꞌe avaꞌi oiko ramo heta okanhy ꞌrã, haꞌe heta avi oo jepe ꞌrã Israel kuery vaꞌe regua. Ikuai avi ꞌrã hexe ijayvu rei vaꞌe, heta pyꞌa re oĩ vaꞌe ojekuaa aguã. Ndepyꞌa re voi rendu ꞌrã kyxe py oikutu imoiny vaꞌe rami — heꞌi."
42,2,36,"Profeta kunha Ana ovaẽ aviagueOiko avi peteĩ profeta kunha Fanuel rajy, Ana hery vaꞌe, Aser ramymino kuery regua. Kakuaa vaipa ma oiko, omenda rire sete maꞌetỹ eteꞌi ime oiko, haꞌe gui oitenta e quatro maꞌetỹ re ma oiko imeveꞌỹ vaꞌe. Haꞌe vaꞌe ma templo gui ndooi ꞌrãe. Ara py haꞌe pyávy omboetea rupi oiko. Okaru eꞌỹ re jepi ꞌrã oiko onhemboꞌea rupi."
42,2,38,Haꞌe vaꞌe jave eteꞌi kunha vaꞌe ovaẽ vy oguerovyꞌa Nhanderuete. Haꞌe vy Jerusalém pygua kuery guepyarã oarõ okuapy vaꞌe haꞌe javi pe omombeꞌu oikovy avaꞌi oikoa.
42,2,39,Nazaré tetã py avaꞌi Jesus oiko jave guareSenhor guigua lei re oĩa rami haꞌe kuery ojapopa ma vy ojevy ju Galiléia regua guekoa Nazaré katy.
42,2,40,"Avaꞌi ma tuja haꞌe imbaraeteve pojava, hiꞌaranduve guive ovy, Nhanderuete omboaxy ramo."
42,2,41,Poromboꞌea kuery mbyte py avaꞌi Jesus oĩagueHaꞌe gui maꞌetỹa nhavõ tuu kuery jogueraa ꞌrã Jerusalém py Páscoa ára ngaru oiko aguã py. Doze maꞌetỹ avaꞌi oguereko jave haꞌe kuery gueko rami vy ojeꞌoi ju Jerusalém katy ngaru oiko aguã py.
42,2,43,"Ngaru opa jave haꞌe kuery ojevy ju ngoo katy. Haꞌe rã avaꞌi Jesus ma Jerusalém py teri opyta, tuu kuery oikuaa eꞌỹ re."
42,2,44,Tuu kuery ma oirũ kuery reve haꞌe oua rami oexaꞌã vy peteĩ ára re ranhe oguata. Haꞌe gui mae ma oeka ojeꞌoivy hetarã haꞌe hexaaty kuery mbyte rupi.
42,2,45,Ndojoui vy Jerusalém tetã katy ju ojevy oeka aguã.
42,2,46,"Mboapy araa py ojou templo py oguapy oiny rã, poromboꞌea kuery reve ijayvua re ojapyxaka haꞌe oporandu oinya py."
42,2,47,Ijayvu rã oendu vaꞌe kuery haꞌe javi onhemondyipa okuapy oꞌarandua rupi ombovai rã.
42,2,48,"Haꞌe gui tuu kuery oexa vy onhemondyi. Haꞌe vy ixy aipoeꞌi:— Xepiꞌa, mbaꞌe re tu evoko rami rejapo orevy? Nderu reve ndaꞌevei vaipa roiko vaꞌekue roekaa rupi."
42,2,49,Ombovai nguu kuery pe:— Mbaꞌe re tu xereka ri? Ndapeikuaai vaꞌe tyꞌy Xeru ro py ꞌrãe aikoa? — heꞌi.
42,2,50,Haꞌe rami teĩ haꞌe kuery ndoikuaai mbaꞌe heꞌia paa. Haꞌe gui ma nguu kuery reve oo ju guekoa Nazaré py. Ojapo oikovy haꞌe kuery oipota vaꞌe haꞌe javi. Haꞌe rã ixy ma haꞌe nunga haꞌe javi omoĩ porã opyꞌa re.
42,2,52,Haꞌe gui Jesus ma tuja pojava vy hiꞌaranduve ovy. Haꞌe ramo Nhanderuete haꞌe avakue renonde rupi oguerovyꞌaa.
42,3,1,"; Quinze maꞌetỹ re ma Tibério César huvixave oĩ jave py, haꞌe Judéia pygua huvixa Pôncio Pilatos oĩ jave, Galiléia pygua huvixa Herodes, haꞌe gui Ituréia haꞌe Traconites pygua huvixa tyvy Filipe oĩ jave, Abilene pygua huvixa Lisânias oĩ, haꞌe gui sacerdote yvateve vaꞌe Anás haꞌe Caifás ikuai, haꞌe vaꞌe jave py ma Nhanderuete ombou oayvu raꞌy pe, tekoa eꞌỹa rupi oikoa py. Haꞌe ramo ma Jordão yakã yvýry haꞌe javi rupi oiko. Omombeꞌu oikovy pavẽ ojeko rerova vy onhemongarai uka aguã, ojejavyague omboguepaa aguã."
42,3,4,"Mbaꞌeta profeta kuaxia ombopara vy aipoeꞌiague rami: “Tekoa eꞌỹa py onhendu ꞌrã aipoeꞌi vaꞌe: Pereko katu Senhor raperã, pemboꞌyvi ou aguã."
42,3,5,"Yvyugua haꞌe javi ijojapa ꞌrã, yvyty haꞌe yvyꞌãꞌi haꞌe javi guive. Tape ikarẽ vaꞌekue hiꞌyvipa ꞌrã, haꞌe ijoja eꞌỹague voi ijojapa ꞌrã."
42,3,6,"Haꞌe gui avakue haꞌe javi ꞌrã oexa Nhanderuete guigua jogueraa jepea”, heꞌiague rami."
42,3,7,"Haꞌe gui heta vaꞌe kuery onhemongarai uka vy ou vaꞌe pe aipoeꞌi:— Peẽ mboi ramigua, mavaꞌe tu aipoeꞌi poxya ou vaꞌerã gui peo jepe ꞌrãa rami?"
42,3,8,"Peiko haꞌvy yvyra hiꞌa porã vaꞌe rami, pejeko rerovaague pexa uka aguã. Haꞌe pemboypy eme jomeme “Nhande kuery ma Abraão ramymino jaiko” peje aguã. Mbaꞌeta xee aipoaꞌe pẽvy: Kovaꞌe ita gui voi Nhanderuete omoingo kuaa Abraão ramyminorã. Haꞌe gui haxa py omboguai ta ma yvyra rapo re. Yvyra hiꞌa porã eꞌỹ vaꞌe ma ojayapa ꞌrã tata py omombo aguã — heꞌi."
42,3,10,Haꞌe ramo heta vaꞌe kuery oporandu ixupe:— Mbaꞌe ꞌrã tu haꞌvy rojapo?
42,3,11,Ombovai:— Mokoĩ kamixa oguereko vaꞌe tomeꞌẽ oguereko eꞌỹ vaꞌe pe. Tembiꞌu oguereko vaꞌe haꞌe rami ae tombojaꞌo — heꞌi.
42,3,12,"Imposto re nhombopagaaty kuery voi jogueru onhemongarai uka aguã. Haꞌe vy oporandu:— Poromboꞌea, mbaꞌe tu ore rojapo ꞌrã?"
42,3,13,Ombovai haꞌe kuery pe:— Ndaꞌevei penhombopaga aguã opaga aguã vaꞌekue áryve — heꞌi.
42,3,14,"Xondaro kuery voi oporandu ixupe:— Haꞌvy ore, mbaꞌe ꞌrã tu rojapo?Aipoeꞌi haꞌe kuery pe:— Pejoavyky rei eme, joekokue ramigua pemombeꞌuve eme, neĩ peipotave eme pembaꞌeapoague repy áryve — heꞌi."
42,3,15,", ; , ; Haꞌe jave ma pavẽ rei oarõ okuapy jogueraa jepearã. Haꞌe rami vy re oexaꞌã okuapy opyꞌa py. Haꞌe vy aipoeꞌi:— Haꞌeꞌỹ ri ndaꞌu Cristo oiko?"
42,3,16,"Haꞌe ramo aipoeꞌi haꞌe javive pe:— Xee anhetẽ yy py rive romongarai vaꞌe. Haꞌe rami teĩ ou ꞌrã peteĩ xegui yvateve vaꞌe. Haꞌe vaꞌe gui ma xeꞌyvyĩve ete vaꞌe vy ndaꞌevei ipy regua xã ajora aguã voi. Haꞌe ma penemongarai ꞌrã Nheꞌẽ Kyꞌa Eꞌỹ reve, tata py guive."
42,3,17,Ojopy ae ma trigo mbovevea oikyꞌaꞌo haꞌe omboyrupa aguã omoĩ porãaty py. Haꞌe rã ipirekue ma oapy ꞌrã tata ogue eꞌỹ vaꞌe py — heꞌi.
42,3,18,"Haꞌe rami vy ayvu porã omombeꞌu oikovy heta vaꞌe kuery pe, opa mbaꞌe ayvu py omongeta reve."
42,3,19,"Huvixa Herodes pe voi ijayvu tyvy raꞌyxy Herodias káuxa, haꞌe Herodes ae ojapo vaiague re."
42,3,20,"Haꞌe ramo huvixa ojapo vaive ju, nhuã py omboꞌa vy."
42,3,21,; ; Pavẽ onhemongarai uka jave py Jesus voi oo onhemongarai uka vy. Haꞌe ramo onhemboꞌe oiny jave yva ojepeꞌa ramo
42,3,22,hexe Nheꞌẽ Kyꞌa Eꞌỹ oguejy ouvy apykaxuꞌi rami. Haꞌe gui onhendu peteĩ ayvu yva gui:— Ndee ma Xeraꞌy roayvu ete haꞌe roguerovyꞌa vaꞌe — heꞌi vaꞌe.
42,3,23,"Jesus ma trinta maꞌetỹ rivyvyi oguereko reve omboypy nhomboꞌe aguã. Ixupe ma “José raꞌy” ꞌea.Jesus ma José raꞌy eteꞌỹ rakaꞌe, amboae kuery José raꞌy rami rive oikuaa. Jesus ma Nhanderuete raꞌy ae oiko, Nheꞌẽ Kyꞌa Eꞌỹ poꞌakaa rupi Maria oguerekoꞌi vaꞌekue ava reveꞌỹ,  haꞌe  py oĩa rami. Haꞌe rã José ma Heli raꞌy,"
42,4,1,"; , Jesus re Nheꞌẽ Kyꞌa Eꞌỹ anho oĩ ramo ojevy ju Jordão yakã gui, haꞌe tekoa eꞌỹa py ju Nheꞌẽ ae ogueraa."
42,4,2,Quarenta ára re anha oeko aꞌã herekovy. Haꞌe jave ma mbaꞌeve ndoꞌui. Haꞌe rire okaruxe ma.
42,4,3,Haꞌe ramo ixupe anha aipoeꞌi:— Nhanderuete Raꞌy ri reiko vy ndeayvu kovaꞌe ita oĩ vaꞌe pe tojeapo mbojape.
42,4,4,Jesus ombovai:
42,4,5,"Haꞌe gui yvatevea py anha ogueraa vy ixupe oexa ukapa vyvoi ko yvy re tetã ikuai vaꞌe. Haꞌe vy aipoeꞌi ixupe:— Kovaꞌe tetã ameꞌẽmba ꞌrã ndevy, haꞌe mbaꞌemo porã ko yvy regua haꞌe javi, mbaꞌeta xevy omeꞌẽmbaa rire ameꞌẽ ꞌrã ameꞌẽxea vaꞌe pe. Xapyꞌa rei nerenapyꞌã re reĩ reve xemboete ramo haꞌe javi ꞌrã nembaꞌe."
42,4,8,Haꞌe ramo Jesus ombovai:
42,4,9,"Haꞌe gui anha ma Jerusalém py ju ogueraa, templo apyte áry omoĩ. Haꞌe vy aipoeꞌi:"
42,4,12,Jesus ombovai:
42,4,13,"Opa mbaꞌe py anha oeko aꞌãmba ma vy ojepeꞌa ixugui, haꞌeve aguã ára ovaẽ peve."
42,4,14,"; , Haꞌe gui Nheꞌẽ poꞌakaa rupi Jesus oo ju Galiléia yvy katy. Haꞌe ramo haꞌe katy rai-rai ikuai vaꞌe oendupa mbaꞌemo ojapo oikovya."
42,4,15,Onhemboꞌeaty ikuai vaꞌe rupi nhomboꞌe oikovy ramo omboete pavẽ.
42,4,16,; Nazaré tetã py ombokakuaague py oo vy sábado ára py oike onhemboꞌeaty py gueko rami vy. Haꞌe vy opuꞌã hoꞌamy kuaxia ogueroayvu aguã.
42,4,17,Haꞌe ramo ixupe omeꞌẽa profeta ombopara vaꞌekue. Kuaxia oipeꞌa vy ojou po rami ipara vaꞌe:
42,4,18,"“Senhor-a guigua Nheꞌẽ xere oĩ vy xemoĩ iporiaukueꞌi pe amombeꞌu aguã ayvu porã. Xembou nhuã py ikuai vaꞌe pe amombeꞌu aguã oẽmba ju aguã, ára revegua eꞌỹꞌi ikuai vaꞌe pe amombeꞌu aguã omaꞌẽmba ju aguã, haꞌe omoingo axy reipy apoi ju aguã,"
42,4,19,haꞌe gui amombeꞌu aguã Senhor nhomboaxy aguã maꞌetỹa” — heꞌi.
42,4,20,Haꞌe gui kuaxia omboty vy omeꞌẽ ju kuaxia re opena vaꞌety pe. Haꞌe vy oguapy. Haꞌe ramo haꞌe py ikuai vaꞌe haꞌe javive hexe anho omaꞌẽ okuapy.
42,4,21,Haꞌe ramo Jesus aipoeꞌi:— Kovaꞌe ára ojeupity ma kuaxia para re oĩ vaꞌe penduague — heꞌi.
42,4,22,"Haꞌe rami rã haꞌe javive hexe imaꞌenduꞌa porã, mbaꞌeta ayvu porã rupi ijayvu rã oendu vy onhemondyi. Haꞌe vy oporandu okuapy:— Pevaꞌe ndaꞌu José raꞌy eꞌỹ ri?"
42,4,23,"Haꞌe ramo Jesus aipoeꞌi haꞌe kuery pe:— Xevy pe aipopeje ꞌrã: “Poropoanoa, enhemonguera ndee ae. Apy nderekoa py ae ejapo avi roendu rã Cafarnaum py rejapo vaꞌekue ramigua haꞌe javi”, peje ꞌrã xevy."
42,4,24,Aipoeꞌive ju:— Anhetẽ aipoaꞌe pendevy: Neĩ peteĩve profeta ndaꞌipoi hekoa pygua kuery ae omovaẽ porã vaꞌerã.
42,4,25,"Anhetẽ aipoaꞌe pẽvy: Elias oiko jave heta ikuai rakaꞌe Israel kuery regua imeveꞌỹ vaꞌe. Haꞌe vaꞌe jave mboapy maꞌetỹ rire mboapy meme jaxy re ndaꞌokyvei ramo yvy jave re karuai oiko. Haꞌe rami teĩ haꞌe pygua kuery neĩ peteĩvea py ma Elias nombouai, peteĩ imeveꞌỹ vaꞌe Sidom katyꞌi Sarepta tetã pyguaa py eꞌỹ vy."
42,4,27,"Haꞌe gui profeta Eliseu ju oiko jave ma heta avi ikuai rakaꞌe Israel kuery regua lepra revegua. Haꞌe rami avi neĩ peteĩve ma ixupe ndoikyꞌaꞌo ukaai, Síria pygua Naamã eꞌỹ vy — heꞌi."
42,4,28,Haꞌe ramo haꞌe javive onhemboꞌeaty py ikuai vaꞌe povaꞌe ayvu oendu vy ipoxypa.
42,4,30,Haꞌe rami teĩ haꞌe kuery mbyte rupi Jesus oaxa vy ojepeꞌa ovy.
42,4,31,Haꞌe gui ma Galiléia regua Cafarnaum tetã py ju oo. Sábado ára py nhomboꞌe oiny.
42,4,32,"Haꞌe nhomboꞌe rã oendu vaꞌe onhemondyipa okuapy, opoꞌakaa rupi ijayvu ramo."
42,4,33,Onhemboꞌeaty py oĩ avi peteĩ ava hexe anha ikyꞌa vaꞌe onhemondea vaꞌe. Haꞌe vaꞌe ma ojapukai atã:
42,4,34,"— Jesus Nazaré pygua vaꞌe, mbaꞌe tu orereve ndee rereko? Oremomba aguã teve reju? Xee ma aikuaa ndee Nhanderuete guigua ikyꞌa eꞌỹ vaꞌe reikoa — heꞌi."
42,4,35,"Haꞌe ramo ixupe Jesus ijayvu atã vy aipoeꞌi:— Ekyrirĩ, haꞌe ejepeꞌa pevaꞌe ava gui — heꞌi. Haꞌe ramo pavẽ renonde yvy rupi anha oity ma vy ojepeꞌa ava gui, ojapo vai eꞌỹ re."
42,4,36,Haꞌe javive onhemondyipa vy aipoeꞌi joupe-upe:— Mbaꞌe nunga ayvu tu povaꞌe? Mbaꞌeta opoꞌakaa rupi ijayvu rã nheꞌẽ vai kuery voi ojepeꞌa ꞌrã — heꞌi okuapy.
42,4,37,Haꞌe ramo haꞌe nungakue haꞌe katy rai-raiꞌi rupi ikuai vaꞌe oendupa.
42,4,38,", ; Onhemboꞌeaty gui Jesus oẽ vy Simão ro py ju ovaẽ. Simão raixo ma imbaꞌeaxy oupy, ipire raku vaipa vy. Haꞌe ramo Jesus pe ojerure okuapy kunha vaꞌe re."
42,4,39,Haꞌe ramo ituia katy ojeroꞌa vy ipire raku pe ijayvu atã ramove oaxapa vyvoi. Haꞌe rireꞌive opuꞌã vy ojapo mbaꞌemo haꞌe kuery pe.
42,4,40,", ; Kuaray oike jave ma oĩa py ogueru okuapy opa marãgua mbaꞌeaxy gui imbaꞌeaxy vaꞌe. Haꞌe ramo peteĩ-teĩ re opoko vy omonguerapa."
42,4,41,"Heta gui anha kuery ojapukai reve ojepeꞌa vy aipoeꞌi:— Ndee ma Nhanderuete Raꞌy — heꞌi ramo haꞌe kuery pe ijayvu atã okyrirĩ aguã re, Cristo oikoa oikuaa ramo."
42,4,42,Koꞌẽmbaꞌi ramove ojepeꞌa vy oo tekoa eꞌỹa katy. Haꞌe rã heta vaꞌe kuery oeka vy jogueraa oĩa peve. Haꞌe vy ixupe ojerure okuapy oeja eꞌỹ aguã.
42,4,43,"Haꞌe ramo aipoeꞌi haꞌe kuery pe:— Xee ma amboae tetã rupi voi ayvu porã Nhanderuete poꞌakaa regua amombeꞌu aguã rami aiko, haꞌe rami aguã ae xemboua rire — heꞌi."
42,4,44,Haꞌe rami vy ayvu omombeꞌu oikovy Judéia regua onhemboꞌeaty ikuai vaꞌe rupi.
42,5,1,Pira omboꞌa retaagueHaꞌe gui ma Genesaré yupa yvýry rupi ju oiko. Haꞌe jave heta vaꞌe kuery omboty rei okuapy Nhanderuete ayvu oenduxe vy. Haꞌe rã oexa mokoĩ kanoã yy rembe re oĩ vaꞌe. Pira mboꞌaa kuery ma oẽmba raꞌe pira mboꞌaa ojoi aguã. Peteĩ kanoã Simão mbaꞌe py oike vy ojerure yy rembe gui ogueraaveꞌi aguã. Haꞌe gui kanoã py oguapy vy omboꞌe oiny heta vaꞌe kuery.
42,5,4,"Ijayvupa ma vy aipoeꞌi Simão pe:— Eraa kanoã typyvea py, haꞌe pemombo pira mboꞌaa pemboꞌa aguã."
42,5,5,"Simão ombovai:— Oremboꞌea, pytũ mbukukue re rombaꞌeapo teĩ noromboꞌai mbaꞌeve. Teĩ ndeayvua rupi vy amombo ju ꞌrã pira mboꞌaa — heꞌi."
42,5,6,"Haꞌe rami ojapo vy omboꞌa reta pira, pira mboꞌaa voi oxopa rai."
42,5,7,Haꞌe ramo opo py oenoĩ oirũ kuery kanoã mboae py ikuai vaꞌe ou aguã oipytyvõ vy. Haꞌe vy mokoĩve kanoã omonyẽ pira ramo yy py ogueroike rai-raiꞌi heravy.
42,5,8,"Haꞌe nunga Simão Pedro oexa vy guenapyꞌã re oĩ Jesus renonde. Aipoeꞌi:— Senhor, ejepeꞌa ke xea gui, mbaꞌeta xee ma ajejavypa vaꞌe — heꞌi."
42,5,9,"Mbaꞌeta heta ete pira hoꞌa rã oexa vy onhemondyi, irũ kuery haꞌe javive reve."
42,5,10,"Irũ kuery Zebedeu raꞌy haꞌe voi onhemondyi.Jesus aipoeꞌi Simão pe:— Enhemondyi eme, aỹ gui ma avakue jouarã ꞌrã reiko — heꞌi."
42,5,11,Haꞌe ramo haꞌe kuery yy rembe re kanoã omboja vy oejapa ojeꞌoivy hupive.
42,5,12,"; Peteĩ tetã py Jesus oiko jave ou peteĩ ava hete haꞌe javi rupi lepra oĩ vaꞌe. Haꞌe vaꞌe ma oexa Jesus vy guenapyꞌã re oĩ henonde, ngova yvy re omovaẽ. Haꞌe vy ojerure ixupe:— Senhor, lepra gui xekyꞌaꞌoxe vy ke xekyꞌaꞌo — heꞌi."
42,5,13,"Haꞌe ramo okuaveꞌẽ vy opoko hexe. Haꞌe vy aipoeꞌi:— Xee ma roikyꞌaꞌoxe ae, ekuera ke — heꞌi. Haꞌe ramove lepra okanhymba."
42,5,14,"Ixupe Jesus aipoeꞌive ju avave rei pe omombeꞌu eꞌỹ aguã.— Vaꞌeri tereo, sacerdote pe ejexa uka, haꞌe rekueraague re emeꞌẽ mymba Moisés omboparaague rami vy, heta vaꞌe kuery oikuaa avi aguã — heꞌi."
42,5,15,"Jesus aipoeꞌiague rami eꞌỹ ava vaꞌe oo vyve omombeꞌupa. Haꞌe ramo heta-etave ma ou Jesus oĩa py ijayvua oendu aguã, ombaꞌeaxy gui okueraxe vy guive."
42,5,16,Haꞌe rã Jesus ma ojepeꞌa jepi ꞌrã haꞌe aeꞌia py onhemboꞌe aguã.
42,5,17,"; Peteĩ ára Jesus nhomboꞌe oiny jave fariseu haꞌe lei re nhomboꞌe vaꞌety kuery oguapy okuapy haꞌe py, opa rupi gui ou vaꞌekue, Galiléia, Judéia haꞌe Jerusalém gui. Senhor poꞌakaa hexe oĩ nhomonguera aguã."
42,5,18,Haꞌe gui ou avi amongue avakue peteĩ oguata eꞌỹ vaꞌe hupa reve ogueru vaꞌe. Ogueroikexe teĩ Jesus renonde py onhono aguã.
42,5,19,"Heta vaꞌe kuery gui ndaꞌevei ogueroike aguã. Haꞌe ramo oguerojeupi oo áry, haꞌe oipeꞌaague rupi hupa reve omboguejy ikuai vaꞌe mbyte py, Jesus renonde."
42,5,20,"Avakue ojerovia etea Jesus oikuaa vy aipoeꞌi oguata eꞌỹ vaꞌe pe:— Ava, rejejavyague omboguepaa ma — heꞌi."
42,5,21,"Haꞌe rami rã lei re nhomboꞌe vaꞌety haꞌe fariseu kuery ndojou porãi vy aipoeꞌi:— Marã ramigua tu po rami ijayvu vai vaꞌe? Avave rei nombogue kuaai ꞌrã joeko vaiague, Nhanderuete eꞌỹ vy — heꞌi okuapy."
42,5,24,Vaꞌeri peikuaa aguã Ava raꞌy ojeapo vaꞌekue ko yvy re oiko vy joeko vaiague ombogue aguã voi ipoꞌaka vaꞌea —
42,5,25,"Haꞌe ramove opuꞌã pavẽ oexaa gui, oupi ngupa ituiaty, haꞌe oo ngoo katy. Nhanderuete pe oporaei ovy."
42,5,26,Haꞌe javive onhemondyipa vy ombojerovia Nhanderuete. Okyjepa reve aipoeꞌi:— Ange ma jaexa mbaꞌemo porã — heꞌi okuapy.
42,5,27,"; , Haꞌe vaꞌe rire Jesus oo jevy vy oexa peteĩ imposto re nhombopaga vaꞌety Levi hery vaꞌe, imposto opagaaty py oguapy oiny rã. Haꞌe vy aipoeꞌi ixupe:— Eju ke xerupive — heꞌi."
42,5,28,Haꞌe ramo opuꞌã vy oejapa ovy hupive oo aguã.
42,5,29,"; Haꞌe rire Jesus pe Levi ojapo peteĩ ngaru tuvixa vaꞌe ngoo py. Heta avi ikuai haꞌe py, imposto re nhombopaga vaꞌety haꞌe amboae kuery hexeve okaru aguã."
42,5,30,Fariseu haꞌe irũ kuery lei re nhomboꞌe vaꞌety ijayvu okuapy Jesus remimboꞌe kuery re. Haꞌe vy oporandu:— Mbaꞌe re tu pekaru ri imposto re nhombopaga vaꞌety haꞌe ojejavypa vaꞌe kuery reve?
42,5,31,"Jesus ombovai:— Hexaĩ vaꞌe kuery ndoipotai ꞌrã poropoanoa, imbaꞌeaxy vaꞌe kuery anho ꞌrã oipota."
42,5,32,"Haꞌe rami vy xee ma heko porã vaꞌe aenoĩ aguã eꞌỹ aju, haꞌe rã heko vai vaꞌe aenoĩ aguã ojeko rerova aguã — heꞌi."
42,5,33,"; Haꞌe kuery aipoeꞌi ixupe:— remimboꞌe haꞌe fariseu remimboꞌe kuery ma okaru eꞌỹ re ikuai jepi ꞌrã onhemboꞌe vy. Haꞌe rã neremimboꞌe kuery ma any, okaru haꞌe oyꞌu ꞌrã."
42,5,34,"Haꞌe ramo Jesus aipoeꞌi haꞌe kuery pe:— Omendaa py pejapo ꞌrã ri tyꞌy oenoĩ mbyre kuery okaru eꞌỹ re ikuai aguã rami, haꞌe kuery reve omenda vaꞌe oĩ teria ja? Haꞌe rami avi ovaẽ ꞌrã haꞌe kuerya gui omenda vaꞌe oipeꞌaa aguã ára. Haꞌe vaꞌe ára mae ꞌrã haꞌe kuery ikuai okaru eꞌỹ re — heꞌi.?"
42,5,36,"Haꞌe kuery pe omombeꞌu avi peteĩ ayvu mbaꞌemo re ombojoja vy:— Avave rei ao pyau gui nomboi ꞌrã haꞌykue ao ymague re omboja aguã. Haꞌe rami vy omondoro ꞌrã ipyau, haꞌe ipyau raꞌykue voi ndoja porãi ꞌrã inhymague re."
42,5,37,"Haꞌe avave rei hyru ymague py nomboyrui ꞌrã vinho pyau, mbaꞌeta vinho pyau ombovaipa ꞌrã hyru. Vinho onheẽmba ꞌrã, hyru voi ivaipa ꞌrã."
42,5,38,Haꞌe rami ꞌrãgue py vinho pyau ma hyru pyau py ꞌrã omboyru. [Haꞌe ramo ꞌrãe mokoĩve oĩ porã.
42,5,39,"— Haꞌe rami avi avave rei vinho ymague oyꞌu rire ndoyꞌuxei ꞌrã ipyau vaꞌe, mbaꞌeta aipoeꞌi ꞌrã: “Inhymague ma iporãve.”"
42,6,1,; Peteĩ sábado py trigoty rupi Jesus kuery oaxa jogueravy jave hemimboꞌe kuery hiꞌa oipoꞌo vy hoꞌu heravy oipokyty vaꞌekue.
42,6,2,Haꞌe ramo amongue fariseu kuery aipoeꞌi:— Mbaꞌe re tu evoko rami pejapo sábado ára py ndaꞌevei vaꞌeri?
42,6,3,Jesus ombovai:?
42,6,5,Haꞌe aipoeꞌive ju haꞌe kuery pe:— Ava raꞌy ojeapo vaꞌekue ma sábado ára re voi ipoꞌaka vaꞌe.
42,6,6,; Sábado jevy py onhemboꞌeaty py ju oike vy nhomboꞌe oiny. Haꞌe py oĩ avi peteĩ ava ipo oiporu kuaa regua re ipiru vaꞌe.
42,6,7,"Lei re nhomboꞌe vaꞌety haꞌe fariseu kuery ikuai vaꞌe oexa pota okuapy sábado ára py pa nhomonguera ꞌrãa re, hexe ijayvu reixe vy."
42,6,8,Haꞌe rã haꞌe kuery opẽxaa Jesus oikuaa vy aipoeꞌi ava ipo piru vaꞌe pe:— Epuꞌã ejuvy mbyte katy — heꞌi ramo opuꞌã ouvy.
42,6,9,"Haꞌe ramo Jesus aipoeꞌi amboae kuery pe:— Mbaꞌexa tu peikuaa? Haꞌeve ri ndaꞌu sábado ára py jajapo porã, tyrã pa jajapo vai? Haꞌeve ri ndaꞌu joekove jaraa jepe, tyrã pa tove tomano? — heꞌi."
42,6,10,Haꞌe gui oyvýry ikuai vaꞌe haꞌe javive re omaꞌẽ reve aipoeꞌi ava vaꞌe pe:— Emboꞌyvi ndepo. Haꞌe rami opo omboꞌyvi ramo okuera.
42,6,11,"Haꞌe rami rã amboae kuery ma ipoxypa, haꞌe joupe-upe oporandu mbaꞌe pa Jesus re ojapo aguã re."
42,6,12,; Haꞌe vaꞌe jave py oo yvyty áry onhemboꞌe aguã. Haꞌe vy pytũ mbukukue re onhemboꞌe oiny Nhanderuete pe.
42,6,13,"Koꞌẽmba jave ojea py oenoĩ guemimboꞌe kuery haꞌe javi, haꞌe vy oiporavo doze. Haꞌe vaꞌe kuery pe ma “Apóstolo” heꞌi:“Apóstolo” ꞌea ma Cristo rembiporavo guery rupi omondouka vaꞌe ayvu omombeꞌu haꞌe nhomonguera aguã."
42,6,14,"Simão hery mboaerã Pedro omoĩ vaꞌekue haꞌe tyvy André, haꞌe João, Filipe haꞌe Bartolomeu,"
42,6,15,"haꞌe Tomé, Alfeu raꞌy haꞌe Simão “Zelote” ꞌea vaꞌe,"
42,6,16,raꞌy haꞌe Iscariotes Jesus jopy uka nhemiarã vaꞌe avi.
42,6,17,"Haꞌe kuery reve oguejy vy yvy joja reia py ju ovaẽ, hemimboꞌe kuery mboae haꞌe heta rei vaꞌe ikuaia py. Judéia haꞌe javi gui, Jerusalém, Tiro haꞌe Sidom haꞌe yeꞌẽ rembe katy gui ou vaꞌekue."
42,6,18,"Haꞌe kuery ma ayvu oenduxe vy ou vaꞌekue, ombaꞌeaxy gui okueraxe vy guive. Nheꞌẽ vai omoangeko vaꞌe guive ou rã omonguerapa."
42,6,19,"Heta vaꞌe kuery haꞌe javive opokoxe hexe, mbaꞌeta ixugui ipoꞌakaa oẽ vaꞌe py nhomonguerapa ramo."
42,6,20,"Haꞌe gui guemimboꞌe kuery re omaꞌẽ vy aipoeꞌi haꞌe kuery pe:— Iporiaukueꞌi pendekuai vaꞌe, pevyꞌa ete ꞌrã, mbaꞌeta Nhanderuete poꞌakaa pendevy guarã oĩ."
42,6,21,"— Pevyꞌa ete ꞌrã aỹ pekaruxe vaꞌe, mbaꞌeta perekopa ꞌrã.— Aỹ pejaeꞌo vaꞌe, pevyꞌa ete ꞌrã, mbaꞌeta penderory riae ꞌrã."
42,6,22,"— Pevyꞌa ete ꞌrã Ava raꞌy ojeapo vaꞌekue káuxa avakue pendere ndaꞌijaꞌei vy penemoxẽ, pendere ijayvu rei haꞌe penderery vaikue vaꞌe rami oikuaa ramo."
42,6,23,"Haꞌe nunga oiko rã pevyꞌa haꞌe peporaei, mbaꞌeta heta mbaꞌe yva re oĩ pendevy guarã. Mbaꞌeta yma rupi haꞌe rami ae tamoĩ kuery oguereko axy rakaꞌe profeta kuery."
42,6,24,"Ndaꞌevei ete ꞌrãa re ijayvuague— Haꞌe rã aỹ perekopa vaꞌe pe ma ndaꞌevei ete ꞌrã, mbaꞌeta perekopa ma penembovyꞌaarã."
42,6,25,"— Ndaꞌevei ete ꞌrã pekaru porã vaꞌe pe, mbaꞌeta pendu ꞌrã karuai.— Ndaꞌevei ete ꞌrã pevyꞌa rei vaꞌe pe, mbaꞌeta pendepyꞌa vai haꞌe pejaeꞌo ꞌrã."
42,6,26,"— Ndaꞌevei ete ꞌrã pendejou porã vaꞌe haꞌe javi pe, mbaꞌeta haꞌe rami ae peneramoĩ kuery ojou porã rei rakaꞌe profeta ramigua kuery."
42,6,27,"— Haꞌe rã xeayvua re pejapyxaka vaꞌe pe ma aipoaꞌe: Peayvu ꞌrã pendovaigua kuery, pejapo porã ꞌrã pendere ijaꞌe eꞌỹ vaꞌe pe."
42,6,28,"Peroayvu porã ꞌrã pendere inheꞌẽ vai vaꞌe, haꞌe pejerure ꞌrã pendere ijayvu rei vaꞌe re."
42,6,29,Amongue pendova pete rã perova hovai re ju oipete aguã. Amongue pendeparito oipeꞌa rã penekamixa avi ꞌrã peraa uka.
42,6,30,Pemeꞌẽ ꞌrã pẽvy ojerure vaꞌe haꞌe javi pe. Amongue penembaꞌe ogueraa ramo ndaꞌevei “Emeꞌẽ ju” peje aguã.
42,6,31,Pẽvy avakue ojapo aguã peipotaa rami ae avi peẽ voi pejapo haꞌe kuery pe.
42,6,32,— Xapyꞌa rei penderayvu vaꞌe anho ri peayvu vy mbaꞌe ꞌrã tu pejopy haꞌe nunga repy? Mbaꞌeta heko vai vaꞌe kuery voi oayvu ꞌrã guayvua kuery.
42,6,36,Penhomboaxy kuaa ꞌrã Penderu nhomboaxya rami.
42,6,37,"— Peikuaa pota rei eme joe, pendere oikuaa potaa eꞌỹ aguã. Penhombopaga eme penembopagaa eꞌỹ aguã. Pejoperdoa ꞌrã pendeperdoaa aguã.; , "
42,6,38,"Joupe mbaꞌemo pemeꞌẽ ri ramo pendevy ju omeꞌẽa ꞌrã mbaꞌemo. Omboyru porãꞌi, omomy-momyĩ, ojapete ramo tynyẽ vaipa vy onheẽmba rei vaꞌe ꞌrã omeꞌẽa pendevy. Mbaꞌeta joupe pejapoa rami avi pendevy ju ojapoa ꞌrã."
42,6,39,Ára revegua eꞌỹ meme jogueraa vaꞌe re ijayvuagueHaꞌe kuery pe omombeꞌu avi peteĩ ayvu mbaꞌemo re ombojoja vy:— Haꞌeve ri ndaꞌu ára revegua eꞌỹ ogueraa aguã amboae ára revegua eꞌỹ? Haꞌe rami vy ndaꞌu mokoĩve ndoꞌai ꞌrã ri hugua katy?
42,6,40,Temimboꞌe kuery ma imboꞌea gui yvateve vaꞌeꞌỹ. Imboꞌe porã mbyre ma imboꞌeare rami avi ꞌrã ikuai.
42,6,41,"— Mbaꞌe re tu nderyvy rexa py ikyꞌa oĩ vaꞌe re rexa pota, haꞌe rã yvyra nderexa py oĩ vaꞌe re ma ndereikuaa potai?"
42,6,42,"Mbaꞌe re tu nderyvy pe “Xeryvy, tove tanoẽ ikyꞌa nderexa gui” ꞌre vaꞌeri nderexa py yvyra oĩ vaꞌe re ma ndereikuaa potai? Heko porã merami rive vaꞌe, enoẽ ndee ranhe yvyra nderexa gui. Haꞌe vy ꞌrãe rexa porã nderyvy rexa gui ikyꞌa renoẽ aguã."
42,6,43,"— Jipoi yvyra porã hiꞌa iporã eꞌỹ vaꞌe, neĩ yvyra iporã eꞌỹ vaꞌe voi jipoi hiꞌa porã vaꞌe."
42,6,44,"Mbaꞌeta yvyra ikuai vaꞌe jaikuaa ꞌrã hiꞌa re vy. Figo ma nanhamondoi ꞌrã juuꞌy gui, haꞌe uva ma nanhamondoi ꞌrã juu rakuaendy gui."
42,6,45,"Heko porã vaꞌe oexa uka ꞌrã opyꞌa re mbaꞌemo porã omoĩ vaꞌekue, haꞌe rã heko vai vaꞌe ma mbaꞌemo vai omoĩ vaꞌekue ꞌrã oexa uka. Mbaꞌeta nhandepyꞌa re oĩ vaꞌe re ae ꞌrã nhandeayvu."
42,6,46,"— Mbaꞌe re tu xevy “Senhor, Senhor” peje vaꞌeri ndapejapoi ajapo uka vaꞌe?"
42,6,47,"Haꞌe javive xea py ou, xeayvu oendu haꞌe haꞌekue rami ikuai vaꞌe ma xee amombeꞌu ta marã rami pa ikuaia."
42,6,48,"Haꞌe kuery ma ikuai peteĩ ava oorã ojapo vy ijyta kuarã yvy ojoꞌo puku vy ita áry omoꞌã vaꞌe rami. Haꞌe gui yy tyguaxu vy oo re ojeapi-api teĩ ndoityi, omboyta porã rire."
42,6,49,"Haꞌe rã xeayvu oendu teĩ haꞌekue rami ndaꞌikuai vaꞌe ma ava oorã ojapo vy omboyta vai-vai vaꞌe rami. Haꞌe gui oo re yy ojeapi-api vy oitypa vyvoi, ombovaipa katuĩꞌi."
42,7,1,Haꞌe vaꞌe ayvu heta vaꞌe kuery pe Jesus omombeꞌupa ma vy oo Cafarnaum tetã py.
42,7,2,Haꞌe py ma peteĩ xondaro ruvixa rembiguai oayvu ete vaꞌe imbaꞌeaxy vy omano raiꞌi oupy.
42,7,3,"Jesus re imaꞌenduꞌaa ramo huvixa oendu vy oĩa katy omondouka amongue judeu mongetaaty kuery, haꞌe kuery ojerure rã ou vy omonguera aguã hembiguai."
42,7,4,"Haꞌe kuery ma Jesus-a py ovaẽ vy ojerure ete okuapy. Haꞌe vy aipoeꞌi:— Huvixa ma haꞌeve reipytyvõ aguã, mbaꞌeta nhande kuery irũ oiko vy ojapo karamboae ronhemboꞌe atyrã — heꞌi okuapy."
42,7,6,"Haꞌe ramo Jesus oo haꞌe kuery reve.Oo py ovaẽ raiꞌi ma ovy jave xondaro ruvixa omondouka ju oirũ kuery regua aipoeꞌi aguã:— Senhor, xero py revaẽ eꞌỹ teĩ haꞌeve, mbaꞌeta xee xeꞌyvyĩꞌi ete xero py romovaẽ aguã."
42,7,7,Haꞌe nunga rupi ndaxepyꞌa guaxui xee aju aguã ndea py. Peteĩ ayvu ri eruruka xerembiguai tokuera.
42,7,8,Mbaꞌeta xee voi xeruvixa oĩ vaꞌe oipotaa rami aiko vaꞌe. Ikuai avi xondaro kuery xeayvua rami ikuai vaꞌe. Peteĩ pe “Tereo” haꞌe ramo oo ꞌrã. Haꞌe rã amboae pe ma “Eju” haꞌe rã ou ꞌrã. Xerembiguai kuery pe “Ejapo haꞌe nunga” haꞌe ramo ojapo ꞌrã — heꞌi.
42,7,9,Povaꞌe ayvu Jesus oendu vy onhemondyi. Haꞌe rami vy hupive ou vaꞌe kuerya katy ojere vy aipoeꞌi:— Xee ma aipoaꞌe pẽvy: Neĩ Israel kuerya rupi voi ndajoui teri haꞌe rami ojerovia ete vaꞌe — heꞌi.
42,7,10,Haꞌe gui omondouka pyre oo katy ojevy vy oexa rã tembiguai okuera ma raꞌe.
42,7,11,Naim tetã py kunha imeveꞌỹ vaꞌe piꞌa omboete jevyagueHaꞌe vaꞌe rireꞌi Jesus oo peteĩ tetã Naim hery vaꞌe katy. Hupive hemimboꞌe kuery haꞌe heta vaꞌe kuery ojeꞌoi.
42,7,12,Tetã kora rokẽ py ovaẽ rai ovy jave oẽ jekuaa mbaꞌe guaxu reraa kuery. Haꞌe vaꞌe kuery ma peteĩ kunha imeveꞌỹ vaꞌe piꞌa peteĩꞌi vaꞌekue ogueraa. Ixykueꞌi reve heta avi ojeꞌoi tetã pygua kuery.
42,7,13,Haꞌe nunga Senhor oexa vy omboaxy kunha vaꞌe. Haꞌe vy aipoeꞌi:— Ejaeꞌo eme.
42,7,14,"Haꞌe rami vy onhemboja vy opoko omano vaꞌe rupa re. Heraa kuery omombyta vy aipoeꞌi:— Kunumi, xee aipoaꞌe ndevy: Epuꞌã ke — heꞌi."
42,7,15,Haꞌe ramo omano vaꞌekue oguapy oiny vy ijayvu. Haꞌe rã ixy pe ju Jesus omboaxa.
42,7,16,"Haꞌe javive onhemondyipa vy Nhanderuete omboetea rupi aipoeꞌi:— Profeta ipoꞌakapa vaꞌe oiko nhande kuery mbyte, Nhanderuete ojekuaa uka raꞌe ojeupegua kuery pe — heꞌi okuapy."
42,7,17,"Haꞌe vaꞌe omombeꞌua rã oendupaa Judéia haꞌe javi rupi, haꞌe gui haꞌe katyꞌi rupi ikuai vaꞌe haꞌe javi."
42,7,18,"Haꞌe nungakue haꞌe javi Batista pe hemimboꞌe kuery omombeꞌu. Haꞌe rã haꞌe kuery regua mokoĩ oenoĩ vy omondouka Senhor-a katy oporandu aguã: “Ndee teve reju ꞌrã vaꞌekue, tyrã pa roarõve ꞌrã amboae?” heꞌi aguã."
42,7,20,"Jesus oĩa py avakue ovaẽ vy aipoeꞌi ixupe:— Batista orembou apy ndevy roporandu aguã: Ndee ae pa reju ꞌrã vaꞌekue, tyrã pa roarõve ꞌrã amboae? — heꞌi."
42,7,22,"Haꞌe gui mae ma Jesus ombovai haꞌe kuery pe:— Tapeo pemombeꞌu pe pexa haꞌe pendu vaꞌekue: ára revegua eꞌỹ omaꞌẽ ju, oguata eꞌỹ vaꞌekue oguata, lepra revegua ojekyꞌaꞌo, ijapyxa eꞌỹ vaꞌekue oendu, omano vaꞌekue onhemboete, haꞌe iporiaukueꞌi pe omombeꞌua ayvu porã."
42,7,23,Ovyꞌa ete ꞌrã xere ojeroviaa gui ndojepeꞌai vaꞌe — heꞌi.
42,7,24,Oporandu aguã ombou pyre kuery ojeꞌoi ju rire reko re Jesus ijayvu heta vaꞌe kuery pe: Haꞌe vy aipoeꞌi:— Marã ramigua pexa aguã tu peo tekoa eꞌỹa py? Takuaꞌi yvytu omomy-momyĩ vaꞌe ramigua ri tyꞌy?
42,7,25,Marã ramigua pexa aguã tu peo rakaꞌe? Peteĩ ava ao porã py onhemonde vaꞌe? Haꞌe rami avi onhemonde porã haꞌe oguerekopa vaꞌe ma huvixa ro py ikuai vaꞌe anho.
42,7,27,"Mbaꞌeta hekorã re ae ipara oiny: “Xee amondouka ꞌrã peteĩ xerembiguai nerenonderã, nderaperã oguereko katu aguã”, heꞌi vaꞌekue."
42,7,28,Xee aipoaꞌe pẽvy: Kunha gui oiko vaꞌekue jipoi Batista gui yvateve vaꞌe. Haꞌe rã Nhanderuete poꞌakaa py yvyĩgueveꞌi vaꞌe ma ixugui yvateve — heꞌi.
42,7,29,Haꞌe javive oendu vaꞌe haꞌe imposto re nhombopaga vaꞌety kuery voi Nhanderuete guigua teko porã omombeꞌu rã oendu vy ixupe onhemongarai uka vaꞌekue.
42,7,30,Haꞌe rã fariseu haꞌe lei re nhomboꞌe vaꞌety kuery ma Nhanderuete oipotaa rami ndaꞌikuaixei vy pe nonhemongarai ukai vaꞌekue. Haꞌe gui aipoeꞌive ju:
42,7,31,— Mbaꞌe nunga re ndaꞌu ambojoja ꞌrã aỹgua kuery reko? Marã rami ndaꞌu haꞌe kuery ikuai?
42,7,32,"Haꞌe kuery ma ikuai kyrĩgue tetã mbyte rupi oguapy vy joupe-upe ojapukai vaꞌe rami: “Mimby romonheꞌẽ ramo peẽ ndapejerokyi, haꞌe gui omanoa pygua romonhendu ramo ma ndapejaeꞌoi”, heꞌi vaꞌe kuery rami."
42,7,33,"Mbaꞌeta Batista ou vy mbojape hoꞌu eꞌỹ re oiko, vinho ndoyꞌui guive. Haꞌe rami rã ixupe peẽ kuery “Anha reve rima oiko”, peje."
42,7,34,"Haꞌe rã Ava raꞌy ojeapo vaꞌekue ma ou vy okaru haꞌe oyꞌu ramo ixupe “Pevaꞌe ma okaru guaxu, vinho oyꞌu, haꞌe imposto re nhombopaga vaꞌety heko vai vaꞌe kuery re onhemoirũ vaꞌe”, peje."
42,7,35,Haꞌe rã hiꞌarandu vaꞌe kuery haꞌe javi ma ojou porã ꞌrã ꞌarandu rupi ikuai vaꞌe — heꞌi.
42,7,36,Kunha heko vai vaꞌekue Jesus py re heakuã porã vaꞌe oikytyaguePeteĩ fariseu oenoĩ Jesus hexeve oo vy okaru aguã. Haꞌe rã fariseu ro py Jesus ovaẽ ma vy mesa py oĩ.
42,7,37,"Peteĩ kunha heko vai vaꞌekue haꞌe vaꞌe tetã pygua ae oikuaa fariseu ro py okaru oinya. Haꞌe rami vy oĩa py peteĩ heakuã porã vaꞌe ryru ogueru, ita xiĩ vaꞌe guigua."
42,7,38,"Hakykue gui onhemboja vy ojaeꞌo reve omoakỹ ipy guexay py, haꞌe oꞌa py ju omombiru. Ipy rupi oayvu reve oikyty heakuã porã vaꞌe."
42,7,39,"Haꞌe nunga fariseu henoĩare oexa vy aipoeꞌi ojeupe ae:— Pevaꞌe ma profeta ete vaꞌe rire oikuaa ꞌrãgue mbaꞌe nunga kunha pa hexe opoko vaꞌea, mbaꞌeta heko vai vaꞌe — heꞌi."
42,7,40,"Haꞌe ramo Jesus aipoeꞌi fariseu pe:— Simão, peteĩ mbaꞌe areko amombeꞌu vaꞌerã ndevy.Ombovai:— Emombeꞌu haꞌvy, poromboꞌea — heꞌi."
42,7,41,"Aipoeꞌi:— Oiko peteĩ nhomboreve vaꞌety. Haꞌe vaꞌe pe mokoĩ oreve. Peteĩ oreve quinhentos ára repy, haꞌe rã amboae ma cinqüenta oreve."
42,7,42,Neĩ peteĩve ma ndoguerekoi omboekovia aguã. Haꞌe ramo imboreveare omboguepa mokoĩve orevea. Mokoĩve gui mavaꞌe ndaꞌu oayvuve?
42,7,43,Simão ombovai:— Xee aikuaa rã oreve retave vaꞌekue — heꞌi.Haꞌe ramo aipoeꞌi ixupe:— Haꞌevea rami rembovai — heꞌi.
42,7,44,"Haꞌe gui kunha vaꞌe re ranhe omaꞌẽ vy aipoeꞌive ju Simão pe:— Rexa pa kovaꞌe kunha? Ndero py xee avaẽ ramo ndee ndererui yy xepy ajoi aguã. Haꞌe rã pevaꞌe kunha ma guexay py ae ojoi xepy, haꞌe gui oꞌa py ju omombiru.Haꞌe kuery reko rami vy oo py ovaẽ ramo hoo vaꞌe omovaẽ vy ogueru ruka ꞌrã yy ipoua kuery ojepyei aguã, tape rupi yvy kuꞌi heta vaꞌe gui , 24.32, 43.24, , ."
42,7,47,"Haꞌe nunga rupi aipoaꞌe ndevy: Pevaꞌe ojejavy eteague omboguepaa ma, mbaꞌeta xerayvu ete. Haꞌe rã ojejavyague nombogueaive vaꞌe ma ndaxerayvuive ꞌrã — heꞌi."
42,7,48,Haꞌe gui ma kunha vaꞌe pe aipoeꞌi:— Rejejavyague omboguepaa ma. Haꞌe ramo hexeve okaru vaꞌe kuery joupe-upe aipoeꞌi:— Mavaꞌe ndaꞌu pevaꞌe ava jejavya voi ombogue vaꞌe? — heꞌi okuapy. Haꞌe ramo Jesus aipoeꞌi kunha vaꞌe pe:— Rejeroviaa ndereraa jepe ma. Tereo porã ke.
42,8,1,"Kunhague Jesus pytyvõa kuery rery oĩaHaꞌe rire Jesus oguata oikovy tetã haꞌe tekoa ikuai vaꞌe rupi. Omombeꞌu ovy ayvu porã Nhanderuete poꞌakaa regua. Hupive hemimboꞌe kuery doze vaꞌe ojeꞌoi,"
42,8,2,"haꞌe amongue kunhague anha gui haꞌe mbaꞌeaxy gui ogueraa jepe vaꞌekue avi: Maria Madalena hery vaꞌe sete anha gui oepy vaꞌekue, huvixa Herodes rembiguai Cuza raꞌyxy Joana, haꞌe gui Suzana. Heta avi kunhague mboae ojeꞌoi mbaꞌemo py oipytyvõ vaꞌety kuery."
42,8,4,; Jesus oĩa py heta ou opa rupi tetã ikuai vaꞌe gui. Haꞌe ramo omombeꞌu peteĩ ayvu mbaꞌemo re ombojoja vy:
42,8,5,"— Peteĩ ava oo mbaꞌemo raꞌyĩ moaĩ vy. Haꞌe vaꞌe omoaĩ ramo amongue haꞌyĩgue hoꞌa tape yvýry. Haꞌe nunga re opyrõmbaa, guyraꞌi hoꞌupa guive."
42,8,6,"Amboae ma itaty reia rupi hoꞌa. Haꞌe nungakue yvateꞌi vyve ipiru, naꞌinhakỹi ramo."
42,8,7,Amboae ma juu mbyte rupi hoꞌa. Haꞌe nungakue jojavi yvate vy ojukapa.
42,8,8,Haꞌe rã amboae ma yvy porãa rupi hoꞌa. Haꞌe nungakue ma yvate haꞌe hiꞌa porã. Cem raꞌyĩ peteĩ-teĩ gui oiko.Haꞌe rami ijayvupa ma vy aipoeꞌi:— Ijapyxa oendu aguã oĩ vaꞌe toendu.
42,8,9,; Hemimboꞌe kuery oikuaa porãvexe vy oporandu ixupe:— Mbaꞌe nunga re tu povaꞌe rembojoja?
42,8,10,Jesus ombovai:
42,8,11,— Povaꞌe nunga re ma ambojoja kuri. Haꞌyĩgueꞌi ma Nhanderuete ayvu.
42,8,12,"Tape yvýry hoꞌa vaꞌekue rami ikuai vaꞌe ma ayvu oendu teĩ anha ou vy ipyꞌa gui oipeꞌa ꞌrã, oguerovia eꞌỹ haꞌe oo jepe eꞌỹ aguã."
42,8,13,Itaty reia rupi hoꞌa vaꞌekue rami ikuai ayvu oendu vy ojou porã haꞌe oguerovyꞌa vaꞌe. Ndapo pukui vaꞌe rami avi ikuai vy xapyꞌaꞌi anho ꞌrã ojerovia. Haꞌe gui mbaꞌemo oiko rã ojepeꞌa ꞌrã.
42,8,14,"Juu mbyte rupi hoꞌa vaꞌekue rami ikuai vaꞌe ma ayvu oendu teĩ mbaꞌemo yvy regua re, ombaꞌe rei-reirã haꞌe mbaꞌemo imbovyꞌaarã re openave vy hexaraipa. Haꞌe rami vy ndaiꞌai."
42,8,15,Haꞌe rã yvy porãa rupi hoꞌa vaꞌekue rami ikuai vaꞌe ma ayvu oendu vy opyꞌa re omoĩ. Haꞌe kuery ma ojepeꞌa eꞌỹ vy hiꞌa porã.
42,8,16,"— Avave rei tataendy nhamoendy vy ndajajaoꞌi ꞌrã mbaꞌemo ryru py, neĩ tupa guýry nanhamoĩ. Haꞌe rami ꞌrãgue py imoiny oĩaty py ae ꞌrã jaupi, oike vaꞌe kuery oexa aguã hendy vaꞌe."
42,8,17,"Ndoexa ukai pyre ojekuaapa ꞌrã, haꞌe onhomi mbyre oikuaa ukapaa ꞌrã."
42,8,18,Haꞌe nunga rupi peikuaa pota ke marã rami pa pendua re. Mbaꞌeta mbaꞌemo oguereko vaꞌe pe omeꞌẽave ꞌrã. Haꞌe rã oguereko eꞌỹ vaꞌe gui ma oipeꞌapaa ꞌrã oguereko reiꞌi merami vaꞌekue — heꞌi.
42,8,19,; Jesus oĩa py ixy haꞌe tyvy kuery ovaẽxe teĩ heta vaꞌe kuery ikuai vaꞌe gui ndaꞌevei ovaẽ ete aguã.
42,8,20,"Haꞌe ramo omombeꞌua ixupe:— Ndexy haꞌe nderyvy kuery, pee oka py ikuai nderexaxe vy — heꞌi."
42,8,21,Ombovai:
42,8,22,; Peteĩ ára oĩ kanoã py guemimboꞌe kuery reve. Haꞌe vy haꞌe kuery pe— Jaaxa yupa rovai re — heꞌi. Haꞌe vy ojeꞌoi.
42,8,23,"Yy rupi ooa ja haꞌe oke oupy.Haꞌe gui yupa áry rupi ou yvytu atã. Haꞌe ramo kanoã oike rai-raiꞌi yy py. Haꞌe ramo haꞌe kuery ovaẽ Jesus ituia py. Omomyĩ vy aipoeꞌi:— Oremboꞌea, oremboꞌea, nhamanomba ta rima! — heꞌi okuapy. Haꞌe ramo Jesus omyĩ vy ijayvu atã yvytu haꞌe yai pe. Haꞌe ramove opytuꞌupa, ndaꞌyvytuvei."
42,8,25,"Haꞌe ramo aipoeꞌi haꞌe kuery pe:— Mamo tu oĩ pejeroviaa?Haꞌe ramo haꞌe kuery onhemondyipa, okyje guive. Haꞌe vy aipoeꞌi joupe-upe:— Marã ramigua tu pevaꞌe, yvytu haꞌe yai pe ijayvu ramo voi onheꞌẽ rendu aguã?"
42,8,26,; Haꞌe gui geraseno kuery yvy katy ju ojeꞌoi Galiléia yupa rovaigua re.
42,8,27,"Kanoã gui oguejypa ramove ou peteĩ ava tetã gui. Haꞌe vaꞌe re ma anha onhemonde ramo yma rei ma ao nomoĩvei, neĩ ngoo rupi ndopytavei vaꞌe. Yvyra rupa rupi rive tema oiko. Haꞌe vaꞌe oexa Jesus vyve guenapyꞌã re oĩ henonde. Haꞌe vy aipoeꞌi ojapukai atã reve:— Jesus Nhanderuete Yvate ete vaꞌe Raꞌy, mbaꞌe tu xee areko ndereve? Xee ajerure xemoingo axy eꞌỹ aguã — heꞌi. Mbaꞌeta anha pe Jesus ijayvu ae ma ava gui oẽmba aguã, mbaꞌeta mbovykue rei eꞌỹ ma oguereko axy. Ipy haꞌe ipo corrente py ojokuapaa teĩ omondopa kuerei. Haꞌe ramo anha kuery ogueraa ꞌrã tekoa eꞌỹa rupi."
42,8,30,"Haꞌe gui ma Jesus oporandu ixupe:— Mbaꞌexa tu nderery?Ombovai vy— Heta vaꞌe — heꞌi, hexe heta anha onhemonde ramo."
42,8,31,Haꞌe vy ojerure yvykua vaikue py omondouka eꞌỹ aguã. Haꞌe katyꞌi ma heta ikuai poryko okarua py yvyty re. Anha kuery ojerure omondouka aguã poryko re ju onhemonde aguã. Haꞌe ramo Jesus omondouka.
42,8,33,Haꞌe ramo ava gui anha kuery oẽmba vy poryko re ju onhemonde. Haꞌe ramo yvyꞌã guy katy onhamba jogueravy. Yy py hoꞌapa vy oyꞌupa.
42,8,34,"Haꞌe gui ma poryko re opena vaꞌe kuery mbaꞌemo oiko vaꞌe oexa vy onhamba jogueravy, omombeꞌu tetã haꞌe tekoa ikuai vaꞌe rupi."
42,8,35,; Haꞌe pygua kuery ou oiko vaꞌekue oexaxe vy. Jesus oĩa py ovaẽ vy oexa ava anha kuery oẽmbaague vaꞌe. Haꞌe vaꞌe ma onhemonde haꞌe hiꞌarandua oĩ porã ju ma. Jesus yvyꞌiry oguapy oiny. Haꞌe rã haꞌe kuery ndaekorãvei rei okuapy.
42,8,36,Haꞌe kuery pe hexaare regua omombeꞌu marã rami vy pa anha gui oepyague.
42,8,37,Geraseno kuery opa rupi gui ou vaꞌekue okyje vy ixupe ojerure haꞌe kuery rekoa gui ojepeꞌa aguã. Haꞌe ramo kanoã py Jesus ojeupi vy oo ju.
42,8,38,Haꞌe rã ava anha kuery oẽmbaague vaꞌe ma ojerure hupive oo aguã. Haꞌe rami teĩ Jesus omondouka vy aipoeꞌi:
42,8,39,— Tereo ndero pygua kuery pe emombeꞌu Nhanderuete ndevy ojapo vaꞌekue — heꞌi. Haꞌe ramo tetã jave rupi oo vy omombeꞌu hexe Jesus ojapo vaꞌekue haꞌe javi.
42,8,40,", ; Haꞌe gui Jesus ojevy ramo heta vaꞌe kuery oarõ okuapy vaꞌe omovaẽ porã ovyꞌa reve."
42,8,41,"Haꞌe jave py ma ou peteĩ ava Jairo hery vaꞌe, onhemboꞌeaty pygua huvixa. Haꞌe vaꞌe ma Jesus renonde guenapyꞌã re oĩ vy ojerure hoo py ovaẽ aguã, mbaꞌeta tajy peteĩꞌi vaꞌe doze maꞌetỹ oguereko vaꞌe omano raiꞌi oupy ramo.Jesus ooa rupi heta vaꞌe kuery omboty rei ojeꞌoivy."
42,8,43,"; Oiko avi peteĩ kunha doze maꞌetỹ re ma gueko re riae oiko vaꞌe. Avave rei nomongueravei ma, [haꞌe oguereko vaꞌekue haꞌe javi omeꞌẽ ma poropoanoa kuery pe."
42,8,44,Haꞌe vaꞌe ma Jesus rakykue gui ovaẽ vy opoko ijao apy re. Haꞌe ramove opytuꞌu vyvoi hekoaxy.
42,8,45,"Haꞌe ramo Jesus aipoeꞌi:— Mavaꞌe tu xere opoko?Haꞌe javive nomombeꞌuxei ramo Pedro [oirũ kuery reve aipoeꞌi:— Oremboꞌea, heta nderakykue ou vaꞌe ndejopy rei heravy nemboty rei vy, [vaꞌeri ndee “Mavaꞌe tu xere opoko?” ꞌre."
42,8,46,"Haꞌe rami teĩ Jesus aipoeꞌive tema:— Amongue taꞌvy xere opoko teve, mbaꞌeta aendu xegui xepoꞌakaa oẽ rã — heꞌi."
42,8,47,"Haꞌe ramo kunha vaꞌe onhenhomi aguã ndaꞌevei ramo ou oryryipa reve, guenapyꞌã re oĩ henonde. Haꞌe vy pavẽ oendua py onhemombeꞌu mbaꞌe re pa hexe opokoa, haꞌe opoko vyve okueraague."
42,8,48,"Haꞌe ramo ixupe aipoeꞌi:— Xerajy, rejeroviaa ndereraa jepe. Tereo porã ke."
42,8,49,; Jesus ijayvu teri hoꞌamy reve peteĩ ou onhemboꞌeaty pygua ruvixa ro gui. Haꞌe vy aipoeꞌi ixupe:— Nderajy omano ma. Ndaꞌevevei ma poromboꞌea remoangekove aguã — heꞌi.
42,8,50,"Haꞌe nunga Jesus oendu vy aipoeꞌi tuu pe:— Enhemondyi eme, ejerovia tema. Haꞌe ramo oo jepe ꞌrã — heꞌi."
42,8,51,"Haꞌe gui oo py ovaẽ vy avave rei ndogueroikei, Pedro, João, Tiago, haꞌe kunhaꞌi ru haꞌe ixy eꞌỹ vy."
42,8,52,"Haꞌe javive ipyꞌa vai vy ojaeꞌo okuapy rã oexa vy aipoeꞌi:— Pejaeꞌo eme. Kunhaꞌi vaꞌe nomanoi, oke rima — heꞌi."
42,8,53,"Haꞌe ramo ojojai rei okuapy, omano maa oikuaa vy."
42,8,54,"Haꞌe rã kunhaꞌi vaꞌe po re Jesus ojopy vy ijayvu atã reve aipoeꞌi ixupe:— Kunhaꞌi, evy ke."
42,8,55,Haꞌe ramove hexe inheꞌẽ ojevy ramo opuꞌã. Haꞌe ramo omongaru uka.
42,8,56,Tuu kuery onhemondyipa. Haꞌe ramo haꞌe kuery pe aipoeꞌi avave rei pe omombeꞌu eꞌỹ aguã oiko vaꞌekue.
42,9,1,", ; Doze guemimboꞌe kuery Jesus oenoĩ vy ombopoꞌaka anha kuery haꞌe javi re, haꞌe nhomonguera aguã re."
42,9,2,Haꞌe vy omondouka Nhanderuete poꞌakaa regua omombeꞌu haꞌe imbaꞌeaxy vaꞌe omonguera aguã.
42,9,3,"Haꞌe vy aipoeꞌi haꞌe kuery pe:— Mbaꞌeve rei peraa eme peoa rupi, neĩ popoka, voko, mbojape, peráta haꞌe kamixa voi peraa eme mokoĩ."
42,9,4,Oo py pevaẽa py ae pepyta peove peve.
42,9,5,"Haꞌe gui tetã re napenemovaẽai ramo pendepy regua gui peity-ity ꞌrã peovy yvy kuꞌi, haꞌe kuery pe peikuaa uka aguã peja peovya — heꞌi."
42,9,6,Haꞌe ramo hemimboꞌe kuery ma tekoa haꞌe javi rupi ojeꞌoi vy ayvu porã omombeꞌu haꞌe nhomonguera opa rupi.
42,9,7,"; Haꞌe gui huvixa Herodes oendu omombeꞌu rã Jesus mbaꞌemo ojapo oikovya. Haꞌe vy ndoikuaai rei, mbaꞌeta amongue aipoeꞌi:— omanoague gui onhemboete ju vaꞌekue. Amboae ma — Elias rima oiko — heꞌi.Haꞌe rã amboae ma — Peteĩ profeta yma oiko vaꞌekue rima oiko — heꞌi. Haꞌe rã Herodes ma aipoeꞌi:— akã ma xee ae ajaya uka vaꞌekue. Marã ramigua tu haꞌvy oiko haꞌe nunga apoa omombeꞌua rã aendu? — heꞌi. Haꞌe rami vy onheaꞌã oexa aguã."
42,9,10,; ; Apóstolo kuery ojevypa ma vy Jesus pe omombeꞌupa ojapo vaꞌekue haꞌe javi. Haꞌe ramo ogueraa Betsaida tetã py haꞌe kuery aeꞌi ikuai aguã.
42,9,11,"Haꞌe rami teĩ heta vaꞌe kuery oikuaa vy ojeꞌoi hakykue. Haꞌe ramo omovaẽmba vy ijayvu Nhanderuete poꞌakaa re, imbaꞌeaxy vaꞌe voi omonguera."
42,9,12,"Kaꞌaru rai jave hemimboꞌe kuery doze vaꞌe ou vy aipoeꞌi ixupe:— Emondoukapa ju heta vaꞌe kuery, tetã haꞌe tekoa kii raiꞌi ikuai vaꞌe rupi ojeꞌoi vy oke haꞌe hoꞌu vaꞌerã ojou aguã, mbaꞌeta apy ma tekoa eꞌỹa py nhandekuai — heꞌi okuapy."
42,9,13,"Haꞌe rã aipoeꞌi haꞌe kuery pe:— Peẽ ae pemeꞌẽ hoꞌu vaꞌerã.Haꞌe kuery ombovai:— Mbaꞌeve ndoroguerekoi, peteĩ nhiruĩ mbojape haꞌe mokoĩ piraꞌi eꞌỹ vy. Tyrã pa ore ae toroo tembiꞌu rojogua aguã haꞌe javive peguarã? — heꞌi."
42,9,15,Haꞌe ramo haꞌe kuery haꞌe rami ojapo vy omboguapypa.
42,9,16,"Haꞌe gui Jesus ma peteĩ nhiruĩ mbojape haꞌe mokoĩ pira ojopy vy yva re omaꞌẽ reve oguerovyꞌa Nguuete. Haꞌe vy oipeꞌãmbaꞌi vy omeꞌẽ guemimboꞌe kuery pe, haꞌe kuery ju omeꞌẽ-meꞌẽ aguã heta vaꞌe kuery pe."
42,9,17,Haꞌe javive okaru vy hevyatãmba. Haꞌe ramo hembyrekue omonoꞌõ vy doze varai ju omonyẽ.
42,9,18,; Haꞌe aeꞌi onhemboꞌe oinya py hemimboꞌe kuery ou ramo oporandu haꞌe kuery pe:— Marã ramigua aikoa rami tu heta vaꞌe kuery oikuaa?
42,9,19,Haꞌe kuery ombovai:— Batista. Amboae kuery ma “Elias” heꞌi. Haꞌe rã amboae kuery ma peteĩ profeta ymave guare renhemboete ju vaꞌekue reikoa rami oikuaa — heꞌi.
42,9,20,"Haꞌe gui ma oporanduve ju:— Haꞌvy peẽ kuery, marã ramigua aikoa pa peikuaa?Haꞌe ramo Pedro ijayvu vy aipoeꞌi:— Ndee ma Cristo Nhanderuete remimbou — heꞌi."
42,9,21,Haꞌe rami rã aipoeꞌi omombeꞌu eꞌỹ aguã avave rei pe.
42,9,22,"Haꞌe vy aipoeꞌi:— Ava raꞌy ojeapo vaꞌekue ma oiko axy ꞌrãe. Mbaꞌeta nhomongeta vaꞌety, sacerdote yvatekueve vaꞌe haꞌe lei re nhomboꞌe vaꞌety kuery ndaꞌijaꞌei ꞌrã hexe. Haꞌe gui ojukaa rire mboapy araa py onhemboete ju ꞌrã."
42,9,23,"; Haꞌe gui ma aipoeꞌi pavẽ pe:— Xerupive oikoxe vaꞌe taexarai ojegui ae, koꞌẽ nhavõ togueraa ojeupegua kuruxu, haꞌe tou xerakykue."
42,9,24,Mbaꞌeta nomanoxei ete vaꞌe ma omokanhy ꞌrã guekove. Haꞌe rã xekáuxa omano vaꞌe ma ogueraa jepe uka ꞌrã guekove.
42,9,25,"Mbaꞌe ꞌrã tu avakue ojou, mbaꞌemo yvy regua haꞌe javi oguerekopa vaꞌeri guekove ae omokanhy vy? Mbaꞌe nunga ꞌrã tu omeꞌẽ onheꞌẽ rekovia?, eꞌỹ vy haꞌe ae onhemoingo axy uka rire?"
42,9,26,"Mbaꞌeta amongue xee haꞌe xeayvua ogueroxĩ rire, haꞌe kuery ma Ava raꞌy ojeapo vaꞌekue voi ogueroxĩ ꞌrã guexakã rupi ou jevy ma vy, Nguu rexakã haꞌe anjo ikyꞌa eꞌỹ vaꞌe kuery rexakã rupi."
42,9,27,Anhetẽ aipoaꞌe pẽvy: Apy peĩ vaꞌe regua amongue napemanoi ꞌrã Nhanderuete poꞌakaa ojekuaa ouvy rã pexa eꞌỹa ja.
42,9,28,"; Haꞌe rami ijayvu rire oito araa py ma ngupive Pedro, haꞌe ogueraa vy peteĩ yvyty áry oẽ onhemboꞌe aguã."
42,9,29,"Onhemboꞌe oiny jave hova guexakã py ojekuaa, haꞌe ijao ma xiĩmba rei hexakãmba vy."
42,9,30,"Haꞌe jave mokoĩ avakue ijayvu jekuaa hexeve, Moisés haꞌe Elias."
42,9,31,Haꞌe vaꞌe kuery ma hexakã rupi ojekuaa vy hexeve ijayvu okuapy Jerusalém tetã py Jesus oo vy ojexavai ranhe aguã oiko vaꞌerãa re.
42,9,32,Haꞌe rã Pedro haꞌe oirũ kuery ma hopeyi vaipa okuapya ramive ndoke eteiꞌi vy oexa hexakã haꞌe mokoĩ avakue hexeve hiꞌaĩ vaꞌe.
42,9,33,"Jesus-a gui haꞌe kuery ojepeꞌa ta ma ramo Pedro aipoeꞌi ixupe:— Oremboꞌea, haꞌeve apy nhaĩve aguã. Haꞌe ramo rojapo ꞌrã mboapy ooꞌi: peteĩ ma ndevy guarã, amboae ma Moisés pe, haꞌe gui amboae ju ma Elias peguarã — heꞌi. Oikuaa vy eꞌỹ haꞌe rami ijayvu."
42,9,34,Haꞌe rami ijayvu teria ja peteĩ arai ou vy ojaoꞌipa. Arai ojaoꞌi rã haꞌe kuery okyjepa.
42,9,35,Haꞌe vaꞌe mbyte gui ou nhendu peteĩ ayvu aipoeꞌi vaꞌe:
42,9,36,"Haꞌe vaꞌe nonhenduvei rire Jesus haꞌe aeꞌi ju hiꞌaĩ. Haꞌe vaꞌe rire ma hemimboꞌe kuery okyrirĩ okuapy, haꞌe vaꞌe jave avave rei pe nomombeꞌui oexa vaꞌekue.; Koꞌẽ jevy yvyty gui oguejy jogueruvy ramo heta ou Jesus ovaexĩ vy."
42,9,38,"Teta mbyte gui peteĩ ava ojapukai nhendu vy aipoeꞌi:— Poromboꞌea, ajerure remaꞌẽ aguã xeraꞌy re, peteĩꞌi vaꞌe ramo."
42,9,39,Hexe ma nheꞌẽ vai onhemonde ramo ojapukai xapyꞌa vy hoꞌa ꞌrã yvy rupi. Anha oguereko axy rei vy ombojuru ryjuipa haꞌe ombojejukapa ma vy mae ma ꞌrã oeja.
42,9,40,"Ajerure teĩ neremimboꞌe kuery oipeꞌa aguã, haꞌe kuery ndoipeꞌa kuaai — heꞌi."
42,9,41,"Haꞌe ramo Jesus ombovai:— Peẽ pejerovia eꞌỹ haꞌe pendeko vai vaꞌe, rakaꞌe peve ꞌrã ndaꞌu xee aiko pendereve, rogueropoꞌaka aguã? Eru haꞌvy nderaꞌy — heꞌi."
42,9,42,Oguerovaẽ heruvy rã anha oity ju yvy rupi. Opa marã rei oguereko ramo Jesus ijayvu atã anha pe. Haꞌe rami vy kunumi vaꞌe omonguera vy omboaxa ju tuu pe.
42,9,43,Haꞌe ramo pavẽ rei onhemondyipa Nhanderuete poꞌakaa oexa uka rã oexa vy.Jesus ojapo vaꞌe pavẽ oexa vy onhemondyipa ramo aipoeꞌi guemimboꞌe kuery pe:
42,9,44,", ; — Penemaꞌenduꞌa riae ke povaꞌe ayvu re: Ava raꞌy ojeapo vaꞌekue omboaxaa ꞌrã avakue po py — heꞌi."
42,9,45,"Haꞌe rami teĩ haꞌe kuery noendu kuaai, ndoikuaa uka porãvei ramo. Ndaꞌipyꞌa guaxui vy noporandui guive haꞌe nunga re."
42,9,46,; Haꞌe kuery joupe-upe ijayvu mavaꞌe ete pa joegui yvateve vaꞌe omoĩa ꞌrãa re.
42,9,47,"Haꞌe rã Jesus ma haꞌe kuery pyꞌa re oĩ vaꞌe oikuaa vy ojee omonhemboja peteĩ kyrĩ vaꞌe, haꞌe omoĩ oyvyꞌiry."
42,9,48,Haꞌe vy aipoeꞌi guemimboꞌe kuery pe:— Amongue xerery rupi kovaꞌe kyrĩ vaꞌe omovaẽ vy xee avi xemovaẽ. Haꞌe xemovaẽ vaꞌe ma xembouare avi omovaẽ. Mbaꞌeta peẽ kuery vaꞌe regua pavẽ gui yvyĩve vaꞌe ma yvateve vaꞌe oiko.
42,9,49,"aipoeꞌi:— Oremboꞌea, peteĩ ava roexa kuri nderery rupi anha oipeꞌa rã. Haꞌe ramo ndoroipeꞌa ukavei, mbaꞌeta nhanderupivegua eꞌỹ ramo — heꞌi."
42,9,50,"Haꞌe ramo Jesus ombovai:— Ndaꞌevei ndapeipeꞌa ukai aguã, mbaꞌeta penderovaigua eꞌỹ vaꞌe ma penderupivegua ae."
42,9,51,"Samaria pygua kuery Jesus nomovaẽiagueYva re ju heraa aguã ovaẽ raiꞌi ma ramo, hova re ojekuaa Jerusalém katy oo aguã opyꞌa re omoĩ vaꞌekue."
42,9,52,Haꞌe vy guenonderã omondouka imombeꞌuarã. Haꞌe ramo haꞌe kuery oo vy peteĩ Samaria pygua kuery rekoa py ovaẽ oguereko katu aguã oke aguã.
42,9,53,"Haꞌe rã haꞌe pygua kuery ma nomovaẽxei, Jerusalém katy ooa oikuaa vy."
42,9,54,"Haꞌe nunga hemimboꞌe kuery haꞌe oexa vy oporandu ixupe:— Senhor, reipota pa rombou uka tata yva gui haꞌe kuery omomba aguã?"
42,9,55,Haꞌe ramo Jesus ojere vy ijayvu atã haꞌe kuery pe. [Haꞌe vy aipoeꞌi:— Peẽ kuery ndapeikuaai mbaꞌe nunga nheꞌẽ gui pa peikoa.
42,9,56,"Mbaꞌeta Ava raꞌy ojeapo vaꞌekue ma avakue nheꞌẽ omomba aguã eꞌỹ ou, haꞌe rã ogueraa jepe aguã — heꞌi. Haꞌe gui amboae tekoa katy ju ojeꞌoi."
42,9,57,Haꞌe kuery ojeꞌoia rupi amongue aipoeꞌi:— Xee aa ta nderupive reoa katy rei.
42,9,58,"Haꞌe rã Jesus ombovai:— Aguaraꞌi oguereko ꞌrã okua, guyraꞌi oveve vaꞌe voi oguereko guaity. Haꞌe rã Ava raꞌy ojeapo vaꞌekue ma neĩ oakã omboguejyaty ndoguerekoi — heꞌi."
42,9,59,Amboae pe Jesus aipoeꞌi:— Eju katu xerupive.Haꞌe vaꞌe ombovai:— Taa ranhe xeru tanhono porã.
42,9,60,Haꞌe ramo Jesus aipoeꞌive ju:— Tove omanogue ae tonhono porã omano vaꞌekue. Haꞌe rã ndee ma tereo emombeꞌu Nhanderuete poꞌakaa — heꞌi.
42,9,61,"Amboae ju aipoeꞌi ixupe:— Senhor, xee aa ta nderupive. Haꞌe rami teĩ taa ranhe tamombeꞌu xero pygua kuery pe."
42,9,62,Haꞌe rã Jesus ombovai:— Avave rei yvy karaĩa re ojopy heravy reve guakykue re omaꞌẽ vaꞌe ndaꞌevei Nhanderuete poꞌakaa pyguarã — heꞌi.
42,10,1,"Setenta guemimboꞌe kuery omondoukaagueHaꞌe vaꞌe rire Senhor ma setenta ju oiporavo, haꞌe vy guenonderã mokõ-mokoĩ omondouka tetã haꞌe tekoa nhavõ haꞌe oo aguã rupi. Haꞌe kuery pe aipoeꞌi imondovy:— Mbaꞌety ma tuvixa, haꞌe rã ombaꞌeapo vaꞌe kuery ma mbovyꞌi. Haꞌe nunga rupi pejerure Senhor mbaꞌety ja pe ombou retave aguã imbaꞌety rupi ombaꞌeapo vaꞌerã. Tapeo. Xee romondouka vexaꞌi rami aguara mbyte rupi."
42,10,4,"Peraa eme voko, popoka, neĩ py regua. Tape rupi pexarura eme guive avave pe."
42,10,5,"Joo py pevaẽ vy aipopeje ꞌrã: “Kovaꞌe oo pygua kuery taꞌikuai porã”, peje."
42,10,6,Xapyꞌa rei haꞌe py oiko porãxe vaꞌe oĩ ramo hexe oiko ꞌrã peroayvu porãague. Haꞌe rã jipoi ramo pendere ae ꞌrã ojeapa peroayvu porãague.
42,10,7,Oo pevaẽague py ae ꞌrã pepyta. Peꞌu haꞌe peyꞌu ꞌrã haꞌe kuery omeꞌẽ vaꞌe rei. Mbaꞌeta ombaꞌeapo vaꞌe kuery ma haꞌeve ojopy aguã ombaꞌeapoague repy. Peva eme oo mboae-ae rupi.
42,10,8,Tetã pevaẽa py penemovaẽ porã ri ramo peꞌu ꞌrã omeꞌẽ vaꞌe rei.
42,10,9,"Haꞌe py pemonguera ꞌrã imbaꞌeaxy vaꞌe, haꞌe aipopeje haꞌe kuery pe: “Pendevy namombyryvei ma Nhanderuete poꞌakaa ojekuaa aguã”, peje."
42,10,10,Haꞌe rã tetã pevaẽa py napenemonhembojaai ramo tape rupi peo vy aipopeje ꞌrã:
42,10,11,"“Peneretã guigua yvy kuꞌi orepy re oja vaꞌekue voi roitypa, penderovai roikuaa uka aguã roeja ma rovya. Haꞌe rami teĩ peikuaa pota povaꞌe re: Namombyryvei ma Nhanderuete poꞌakaa ojekuaa aguã”, peje."
42,10,12,Aipoaꞌe peẽ kuery pe: Opaa ára haꞌe vaꞌe tetã pygua kuery gui Sodoma pygua kuery nombopagaaive ꞌrã.
42,10,13,"— Peẽ Corazim haꞌe Betsaida pygua kuery pe ndaꞌevei ete ꞌrã.Tiro haꞌe Sidom tetã ma yma heko vai ete vaꞌe ikuaiague . Mbaꞌeta pendea py hexa pyrã ajapo vaꞌe ramigua Tiro haꞌe Sidom tetã py ajapo vaꞌe rire, haꞌe kuery ojeko rerova voi ꞌrãgue. Haꞌe rami vy ajukue vaikue py onhemonde vy oguapy ꞌrãgue tanhimbu py."
42,10,14,Haꞌe nunga rupi nhombopagaa ára peẽ kuery gui omboaxyave ꞌrã Tiro haꞌe Sidom pygua kuery.
42,10,15,"Haꞌvy peẽ Cafarnaum pygua kuery, peo ꞌrã teve yva peve? Any, peꞌa ꞌrã tata ogue eꞌỹ vaꞌe py."
42,10,16,"— Pendeayvu oendu vaꞌe ma xeayvu avi oendu, haꞌe rã napenenheꞌẽ rendui vaꞌe ma xee avi naxenheꞌẽ rendui. Haꞌe rã naxenheꞌẽ rendui vaꞌe ma xembouare avi nonheꞌẽ rendui."
42,10,17,"Setenta oo vaꞌekue ojevypaagueHaꞌe gui setenta omondouka vaꞌekue ovyꞌa reve ojevy vy aipoeꞌi okuapy:— Senhor, nderery rupi oreayvu ramo anha kuery voi orenheꞌẽ rendu karamboae! — heꞌi okuapy."
42,10,18,Haꞌe rã ombovai:— Xee ma Satanás aexa karamboae overa vaꞌe rami yva gui hoꞌa rã.
42,10,19,"Haꞌe gui peẽ kuery rombopoꞌaka mboi haꞌe japeuxa re pepyrõ aguã, nhanderovaigua poꞌakaa haꞌe javi re guive, pendere mbaꞌeve rei oiko eꞌỹ re."
42,10,20,"Haꞌe rami teĩ perovyꞌa eme anha kuery re pendepoꞌakaa rive, haꞌe rã yva re penderery omboparaa ma imoinyague."
42,10,21,"Haꞌe vaꞌe jave ae Jesus ovyꞌa Nheꞌẽ Kyꞌa Eꞌỹ gui. Haꞌe vy aipoeꞌi:— Xeru yva haꞌe yvy re ndepoꞌaka vaꞌe, xee roguerovyꞌa, mbaꞌeta haꞌe nunga ma hiꞌarandukue pe ndereikuaa ukai, neĩ omboꞌe pyre peꞌỹ guive. Yvyĩgueveꞌi pe anho reikuaa uka. Tá, Xeru, haꞌe rami ae reipota."
42,10,22,"— Opa mbaꞌe Xeru omeꞌẽmba xevy. Avave rei ndoikuaai Taꞌy, Tuu eꞌỹ vy. Haꞌe avave rei ndoikuaai Tuu, Taꞌy eꞌỹ vy, haꞌe amongue pe Taꞌy oikuaa ukaxea vaꞌe eteꞌi — heꞌi."
42,10,23,Haꞌe gui ma guemimboꞌe kuery pe ju aipoeꞌi haꞌe kuery aeꞌia py:— Ovyꞌa ete ꞌrã mbaꞌemo peẽ kuery pexa vaꞌe rexaa kuery.
42,10,24,"Mbaꞌeta xee aipoaꞌe porãve pẽvy: Heta ikuai rakaꞌe profeta haꞌe huvixave peẽ kuery pexa vaꞌe oexaxe teĩ ndoexai, haꞌe pendu vaꞌe oenduxe avi teĩ noendui rakaꞌe."
42,10,25,"Samaria pygua porayvu vaꞌe omombeꞌuaguePeteĩ ava lei re nhomboꞌe vaꞌety opuꞌã hoꞌamy Jesus oeko aꞌã vy. Haꞌe vy aipoeꞌi:— Poromboꞌea, mbaꞌe ndaꞌu ajapo ꞌrã tekove marã eꞌỹ aupity aguã?"
42,10,26,Haꞌe ramo ixupe ju Jesus oporandu:— Mbaꞌe tu ipara oiny lei re? Mbaꞌexa tu reikuaa?
42,10,27,Ava vaꞌe ombovai:
42,10,28,Haꞌe rami rã Jesus aipoeꞌi:— Haꞌevea rami rembovai. Haꞌe rami rejapo vy reupity ꞌrã tekove — heꞌi.
42,10,29,Haꞌe rami teĩ ava vaꞌe onhemboeko porãxe vy oporandu Jesus pe:— Marã ramigua tu xeirũ kuery?
42,10,30,"Haꞌe rã Jesus ombovai:— Peteĩ ava ma Jerusalém tetã gui oguejy ovy Jericó katy oo vy. Haꞌe gui haꞌe vaꞌe ma jojuka vaꞌety kuery po py oĩ vai ramo ixugui oipeꞌapa, oinupãmba guive. Haꞌe vy oeja ojeꞌoivy omano raiꞌi vaꞌe."
42,10,31,— Haꞌe jave py tape rupi ou peteĩ sacerdote. Haꞌe vaꞌe oexa teĩ ojepekuavo ovy.
42,10,32,— Haꞌe rami ae avi peteĩ levita haꞌe rupi ou vy oexa teĩ ojepekuavo avi ovy.
42,10,33,— Haꞌe gui ma peteĩ Samaria pygua oguata ouvy vy oaxa avi haꞌe rupi. Haꞌe vaꞌe ma oexa vy omboaxy.
42,10,34,"Haꞌe vy onhemboja vy ojokuapa ijai, azeite haꞌe vinho oikyty reve. Guymba áry ae oupi vy ogueraa peteĩ okea aty py opena aguã."
42,10,35,"— Koꞌẽ ju mokoĩ ára repy oguenoẽ vy omeꞌẽ hoo vaꞌe pe. Haꞌe vy aipoeꞌi: “Epena porã tema kovaꞌe ava re. Haꞌe gui xapyꞌa rei repenaa rupi regatave ri ramo ajevy vy amboekovia ꞌrã”, heꞌi.1 "
42,10,38,Maria haꞌe Marta ro py oĩ jave guareHaꞌe kuery oovea rupi Jesus ovaẽ peteĩ tetãꞌi py. Haꞌe ramo peteĩ kunha Marta hery vaꞌe omovaẽ ngoo py.
42,10,39,Haꞌe py oiko avi ikypyꞌy Maria hery vaꞌe. Haꞌe vaꞌe ma oguapy oiny Senhor yvýry omboꞌe rã oendu aguã.
42,10,40,"Marta ma haꞌe ramia ja opy rupi mbaꞌemo ojapo vy ojapura rei oikovy. Haꞌe vy Jesus-a py ou vy aipoeꞌi:— Senhor, rexa rive vaꞌe tyꞌy xekypyꞌy xee aeꞌi mbaꞌemo ajapo aguã oeja rã? Aipoꞌere na tou taxepytyvõ."
42,10,41,"Haꞌe rã Senhor ombovai:— Marta, Marta, ndereguapyi rei ndepyꞌa eta reia rupi. Mbovyꞌi jajapo teĩ haꞌeve vaꞌe, haꞌe rami eꞌỹ vy peteĩꞌi anho. Haꞌe rã Maria ma oiporavo iporãve vaꞌe. Haꞌe ramo haꞌe nunga ndoipeꞌaai ꞌrã ixugui."
42,11,1,"Peteĩ ára Jesus onhemboꞌe oiny peteĩ henda py. Ijayvupa ma jave peteĩ hemimboꞌe ojerure ixupe:— Senhor, oremboꞌe na ronhemboꞌe kuaa aguã re, guemimboꞌe kuery omboꞌeague rami avi."
42,11,2,"Haꞌe ramo omboꞌe. Haꞌe vy aipoeꞌi:— Penhemboꞌe vy aipopeje ꞌrã: “Xeruete, tove nderery tomboetea. Tovaẽ ndepoꞌakaa ojekuaa aguã."
42,11,3,Haꞌe koꞌẽ nhavõ ejou uka roꞌu vaꞌerã.
42,11,4,"Emboguepa rojejavyague, ore voi orevy oreve vaꞌe roperdoaa rami avi. Orereity uka eme guive poromoangekoa pe”, peje ꞌrã."
42,11,5,"Irũ mbaꞌemo re ojerure anho rei vaꞌe omombeꞌuagueJesus aipoeꞌi avi:— Amongue peẽ kuery vaꞌe regua pytũ mbyte jave peneirũ ovaẽ ꞌrã pendero py. Haꞌe vy aipoeꞌi ꞌrã pẽvy: “Xeirũ, eiporuka xevy mboapy mbojape. Mbaꞌeta peteĩ xeirũ oguataague gui ovaẽ teĩ mbaꞌeve ndarekoi ixupe ameꞌẽ vaꞌerã”, heꞌi ꞌrã."
42,11,7,"Haꞌe rã penderopy gui pembovai ꞌrã: “Xemoangeko eme, mbaꞌeta okẽ onhemboty ma, haꞌe xeraꞌy kuery onhenomba ma xereve. Ndavy reguavei ameꞌẽ aguã ndevy”, peje ꞌrã. Haꞌe rami teĩ xee aipoaꞌe pẽvy: Peneirũ ae teĩ xapyꞌa rei napepuꞌãxei ꞌrã mbaꞌemo pemeꞌẽ aguã. Haꞌe ramia gui onheaꞌãve tema ramo pemeꞌẽ nho ꞌrã oikotevẽ vaꞌe haꞌe javi."
42,11,9,"— Haꞌe nunga rupi aipoaꞌe pẽvy: Pejerure, haꞌe ramo omeꞌẽa ꞌrã. Peka, haꞌe vy pejou ꞌrã. Penhendu uka, haꞌe ramo okẽ oipeꞌaa ꞌrã pẽvy."
42,11,11,Mavaꞌe peẽ avakue ndaꞌu penderaꞌy [mbojape re ojerure rã pemeꞌẽ ꞌrã ita? Xapyꞌa rei rã pira re ojerure rã mboi ri ndaꞌu pemeꞌẽ ꞌrã pira rekovia?
42,11,12,Haꞌe rami eꞌỹ vy uru rupiꞌa re ojerure rã japeuxa ri ndaꞌu pemeꞌẽ ꞌrã?
42,11,13,"Pendu ke, peẽ kuery pendereko vai vaꞌeri mbaꞌemo porã pemeꞌẽ kuaa vaꞌe penderaꞌy kuery pe. Haꞌe gui Nhanderu yva pygua katuve ndaꞌu nomeꞌẽi ꞌrã ri Nheꞌẽ Kyꞌa Eꞌỹ ojerure vaꞌe pe?"
42,11,14,; Amboae py Jesus oipeꞌa anha nhomboayvu eꞌỹ vaꞌe. Anha ojepeꞌa rire ijayvu eꞌỹ vaꞌekue ijayvu ju ma. Haꞌe ramo heta vaꞌe kuery onhemondyipa.
42,11,15,Haꞌe rami teĩ haꞌe kuery vaꞌe regua amongue aipoeꞌi:— Pevaꞌe tu anha ruvixa Belzebu poꞌakaa rupi rima oipeꞌa oikovy anha kuery — heꞌi.
42,11,16,Haꞌe ramo amboae kuery oeko aꞌã vy ixupe ojerure yva guigua hexa pyrã ojapo aguã re.
42,11,17,"Haꞌe rami rã haꞌe kuery pyꞌa re oĩ vaꞌe haꞌe oikuaapa vy aipoeꞌi:— Tetã pygua kuery minha jomeme ri opuꞌã vy nhomomba ꞌrã, haꞌe peteĩ-teĩ oo pygua kuery jogueroꞌa ꞌrã. Haꞌe rami ae avi Satanás kuery meme ri joe opuꞌã vaꞌe rire mbaꞌexa tu ipoꞌakave ta? Po rami xeayvu mbaꞌeta aipopeje Belzebu poꞌakaa rupi anha kuery aipeꞌaa rami."
42,11,20,Haꞌe rã Nhanderuete po rupi ae xee anha aipeꞌa ramo anhetẽ ete Nhanderuete poꞌakaa ojekuaa raꞌe peẽ kuery pe.
42,11,21,— Haꞌe gui peteĩ ava ojerovia vaipa vaꞌe ngoo oarõ oikovy ramo opa mbaꞌe oguereko vaꞌe oĩ porã ꞌrã.
42,11,22,Haꞌe gui ma peteĩ ixugui ojeroviave vaꞌe ou vy oity ꞌrã. Haꞌe vy hembiporu ojeroviaague oipeꞌapa vy joupe ombojaꞌopa ꞌrã oguereko vaꞌekue.
42,11,23,"— Xerevegua eꞌỹ vaꞌe ma xerovaigua ikuai, haꞌe xea py ndajoguerui vaꞌe ma xegui nhomonheguaẽmba ꞌrã."
42,11,24,"— Haꞌe rami avi peteĩ ava gui nheꞌẽ vai ojepeꞌa vy oo ꞌrã tekoa eꞌỹa rupi oiko, ikaneꞌõgua aguã oeka vy. Haꞌe gui ndojoui vy ojeupe aipoeꞌi ꞌrã: “Aa ju ta xero ajepeꞌaague py”, heꞌi ꞌrã."
42,11,25,Haꞌe rami vy ou ju vy ojou ꞌrã ngopy oipeipa haꞌe omoatyrõmba pyre.
42,11,26,"Haꞌe gui ma oo vy sete irũrã ju ogueru ꞌrã nheꞌẽ ixugui ndaꞌeveive vaꞌe, haꞌe py ovaẽ vy ikuai vaꞌerã. Haꞌe rami rire ava vaꞌe pe ma opaa py jypy guare gui ndaꞌeveive ꞌrã."
42,11,27,"Peteĩ kunha ijayvu nhenduagueHaꞌe rami Jesus ijayvupa ma ramo teta mbyte gui peteĩ kunha ijayvu nhendu. Haꞌe vy aipoeꞌi ixupe:— Ovyꞌa ete ꞌrã nekuavãare, nemokambuare."
42,11,28,Haꞌe rã ombovai:
42,11,29,"Heta vaꞌe kuery ijatypa ramo Jesus aipoeꞌi:— Kovaꞌe kuery ma heko vai vaꞌe vy ojerure mbaꞌemo kuaa ukaarã ajapo aguã. Haꞌe rami teĩ haꞌe kuery pe peteĩve ndojapoai ꞌrã, re oiko vaꞌekue ramigua eꞌỹ vy."
42,11,30,Mbaꞌeta Nínive pygua kuery oikuaa aguã oikoague rami avi Ava raꞌy ojeapo vaꞌekue voi oiko ꞌrã aỹgua kuery oikuaa aguã.
42,11,31,"Nhomboayvua ára py huvixave kunha kuaray puku-a katygua opuꞌã hoꞌamy vy ijayvu ꞌrã aỹgua kuery re, mbaꞌeta yvy apy gui kunha vaꞌe ou rire Salomão ꞌarandua oendu aguã. Haꞌe rã apy oĩ vaꞌe ma Salomão gui yvateve vaꞌe."
42,11,32,"Nhomboayvua ára py Nínive pygua kuery voi opuꞌã vy ijayvu ꞌrã okuapy aỹgua kuery re, mbaꞌeta ayvu omombeꞌu rã haꞌe kuery oendu vy ojeko rerovapa rire. Haꞌe rã apy oĩ vaꞌe ma gui yvateve vaꞌe."
42,11,33,", — Avave rei tataendy omoendy vy nomoĩ ꞌrã hiꞌã py, neĩ ajaka guýry guive. Oĩaty py ae ꞌrã omoĩa, oike vaꞌe kuery hendy vaꞌe oexa porã aguã."
42,11,34,"Haꞌe rami ae avi nhanderexa ma nhanderete moexakãarã oĩ. Xapyꞌa rei nderexa iporã vy omoexakã ꞌrã nderete haꞌe javi rupi. Haꞌe rã nderexa naꞌiporãi ramo ma nderete haꞌe javi pytũmba ꞌrã. Haꞌe nunga rupi eikuaa pota ke nemoexakãarã oĩ vaꞌe pytũ eꞌỹ aguã. Haꞌe rã xapyꞌa rei nderete haꞌe javi omoexakãa, neĩ peteĩ henda py pytũa noĩ ri ramo tataendy rami ꞌrã omoexakã opa rupi."
42,11,37,Fariseu kuery pe Jesus ijayvu eteagueOpa ma Jesus mbaꞌemo re ombojoja vy ijayvupa ramo peteĩ fariseu aipoeꞌi hupive oo aguã okaru vy. Haꞌe ramo hoo py ovaẽ vy oguapy okaru aguã py.
42,11,38,Haꞌe gui fariseu ma Jesus ojepoei eꞌỹ re okaru ta ramo oexa vy onhemondyi.
42,11,39,Haꞌe ramo ixupe Senhor aipoeꞌi:; 
42,11,40,"Peneꞌarandu eꞌỹ vaꞌe, penderete apoare eꞌỹ ri ndaꞌu pendepyꞌa apoare avi oiko?"
42,11,41,Haꞌe rami ꞌrãgue py iporiaukueꞌi pe mbaꞌemo pereko vaꞌe pemeꞌẽ vy ꞌrãe opa marãgua gui haꞌeve vaꞌe ju ꞌrã peiko.
42,11,42,"— Peẽ fariseu kuery pe ndaꞌevei ete ꞌrã, mbaꞌeta dízimo pemeꞌẽ ꞌrã hortelã, arruda haꞌe mbaꞌemo rogueꞌi haꞌe javi regua gui. Haꞌe rã haꞌevea rami pejoguereko haꞌe Nhanderuete peayvua rupi ma napendekuaixei. Haꞌe nunga voi pejapo ꞌrãgue amboae ramigua pejapoa rami avi."
42,11,43,"— Peẽ fariseu kuery pe ndaꞌevei ete ꞌrã, mbaꞌeta penhemboꞌeaty py peĩxe ꞌrã tenda tenondeve oĩ vaꞌe py anho. Tetã mbyte rupi voi peipota ꞌrã pendevy oxaruraa porãꞌi."
42,11,44,"— Ndaꞌevei ete ꞌrã pẽvy. Yvyra rupa ndojekuaavei vaꞌe rami pendekuai, mbaꞌeta haꞌe vaꞌe áry rupi avakue oaxa ꞌrã oikuaa eꞌỹ vy."
42,11,45,"Lei re nhomboꞌe vaꞌety pe ndaꞌevei ete ꞌrãa re ijayvuagueHaꞌe ramo peteĩ lei re nhomboꞌe vaꞌety ombovai vy aipoeꞌi Jesus pe:— Poromboꞌea, haꞌe rami ndeayvu vy ore kuery re voi rima ndeayvu raꞌe."
42,11,46,"Haꞌe ramo ombovai:, "
42,11,47,"— Peẽ kuery pe ndaꞌevei ete ꞌrã, mbaꞌeta pejapo ꞌrã oo raꞌangaaꞌi penamoĩ kuery profeta kuery jukaare rupa áry guarã. Haꞌe nunga rupi peikuaa uka penamoĩ kuery jojukaague pejou porãa, mbaꞌeta haꞌe kuery ma profeta kuery ojuka rire peẽ ju pejapo hupa áry guarã."
42,11,49,"Haꞌe nunga rupi Nhanderuete oꞌarandua rupi aipoeꞌi vaꞌekue: “Haꞌe kuerya py xee ambou ꞌrã profeta haꞌe apóstolo kuery. Haꞌe vaꞌe kuery regua amongue ojuka ꞌrã, haꞌe rã amboae kuery ma oguereko axy ꞌrã”, heꞌi vaꞌekue."
42,11,50,"Haꞌe rami aỹgua kuery ikuai yvy itui ypy guive profeta ruguy omoẽague re opaga aguã rami, Abel ruguy omoẽague guiveꞌi ruguy omoẽa peve. Haꞌe vaꞌe ma Nhanderuete ropy altar oĩ vaꞌe yvýry ojukaa vaꞌekue. Haꞌe nunga rupi xee aipoaꞌe porãve pẽvy: Aỹgua kuery ae ꞌrã opaga haꞌe nungakue re."
42,11,52,"— Peẽ kuery lei re penhomboꞌe vaꞌety pe ndaꞌevei ete ꞌrã, mbaꞌeta peipeꞌa mbaꞌemo kuaa ukaarã oĩ vaꞌe. Peẽ ae voi ndapeikuaa pota etei, haꞌe oikuaaxe vaꞌe kuery pe ma ndapeikuaa ukai guive."
42,11,53,"Jesus ojuka aguã re onhembopyꞌa okuapyagueJesus ojepeꞌa ta ma ovy rã lei re nhomboꞌe vaꞌety haꞌe fariseu kuery ipoxypa vy ijayvu ete okuapy ixupe. Opa mbaꞌe re oporandu omoĩ vaixe vy, ijayvuague py ae ojopy vaixe vy."
42,12,1,Trigo mbovua re fariseu kuery reko ombojoja reve nhomongetaagueHeta vaꞌe kuery onoꞌõmba vy joe ojeapi-api rei okuapy ramo Jesus aipoeꞌi guemimboꞌe kuery pe anhoꞌi:— Penheangu ke fariseu kuery regua trigo mbovua gui. Haꞌe vaꞌe ma heko porã merami rivea.
42,12,2,"Mbaꞌeta onhomi mbyre oexa ukapaa ꞌrã, haꞌe oikuaa uka eꞌỹ pyre oikuaapaa ꞌrã."
42,12,3,"Haꞌe rami vy opa mbaꞌe pytũ py pemombeꞌu vaꞌekue hexakãa py ju oendupaa ꞌrã, haꞌe opy joapyxa py pendeayvuague oo apyte áry gui ju omombeꞌua ꞌrã."
42,12,4,"— Xeirũ kuery, xee aipoaꞌe porãve pẽvy: Pekyje eme penderete jukaarã kuery gui, mbaꞌeta haꞌe vaꞌe rire mbaꞌeve ndojapo kuaavei ma ꞌrã pendere. Xee amombeꞌu ta mavaꞌe renonde pa haꞌeve pejererokyje aguã: Pejererokyje ꞌrã jojuka rire tata ogue eꞌỹ vaꞌe py nhomombo aguã ipoꞌaka vaꞌe renonde. Tá, aipoaꞌe pẽvy, haꞌe vaꞌe renonde ae haꞌeve pejererokyje aguã."
42,12,6,Peteĩ nhiruĩ guyraꞌi ndaꞌu mokoĩ hatãꞌi vaꞌe repy rive eꞌỹ ri? Haꞌe rami vaꞌeri neĩ peteĩve re Nhanderuete ndaexarai.
42,12,7,"Pendeꞌa peneakã re oĩ vaꞌe voi oipapapa ma. Haꞌe nunga rupi pekyje eme, mbaꞌeta heta guyraꞌi gui voi peẽ pevareve."
42,12,8,— Aipoaꞌe avi: Avakue renonde xevy pe oikoa omombeꞌu porã vaꞌekue haꞌe javi ma Ava raꞌy ojeapo vaꞌekue voi omombeꞌu ꞌrã Nhanderuete pegua anjo kuery renonde.
42,12,9,Haꞌe rã avakue renonde naxemombeꞌuxei vaꞌekue ma xee voi namombeꞌui ꞌrã Nhanderuete pegua anjo kuery renonde.
42,12,10,Mbaꞌeta Ava raꞌy ojeapo vaꞌekue re teĩ amongue ijayvu vai ramo haꞌe nungakue omboguepaa ꞌrã. Haꞌe rã Nheꞌẽ Kyꞌa Eꞌỹ re ijayvu vaia ague ma nombogueai ꞌrã.; 
42,12,11,"— Onhemboꞌeaty py pendereraa ramo, haꞌe rami eꞌỹ vy huvixa haꞌe nhomboayvu vaꞌety kuery renonde teĩ pendepyꞌa eta rei eme pembovai haꞌe pendeayvu aguã re."
42,12,12,Mbaꞌeta haꞌe jave py Nheꞌẽ Kyꞌa Eꞌỹ oikuaa uka ꞌrã pendeayvu aguã.
42,12,13,"Mbaꞌe rakãteꞌỹa re ijayvuagueHaꞌe vaꞌe jave peteĩ ava teta mbyte gui aipoeꞌi ixupe:— Poromboꞌea, aipoꞌre keꞌy pe tombojaꞌo orevy peguare xevy."
42,12,14,"Haꞌe ramo Jesus aipoeꞌi ixupe:— Ava, mavaꞌe tu xemoĩ penderuvixarã, penembaꞌe ambojaꞌo uka aguã? — heꞌi."
42,12,15,Haꞌe vy aipoeꞌi haꞌe kuery pe:
42,12,16,"Haꞌe gui ma haꞌe kuery pe omombeꞌu peteĩ ayvu mbaꞌemo re ombojoja vy. Haꞌe vy aipoeꞌi:— Peteĩ ava iporiau eꞌỹ vaꞌe onhotỹ vaꞌekue oiko porã. Haꞌe rami vy ojeupe ae aipoeꞌi: “Mbaꞌe ndaꞌu ajapo ꞌrã, mbaꞌeta ndarekovei amonoꞌõ vaꞌekue amoĩ porã aguã.” Aipoeꞌive ju: “Po rami ajapo ta: Ambovaipa ta mbaꞌemo amoĩ porãaty, haꞌe gui tuvixave vaꞌe ju ꞌrã ajapo, haꞌe vaꞌe py amoĩ porã aguã amonoꞌõ vaꞌekue haꞌe areko vaꞌe haꞌe javi."
42,12,19,"Haꞌe gui ma aipoaꞌe ꞌrã xejeupe: ‘Heta mbaꞌe porã areko heta maꞌetỹa reguarã. Aỹ ma apytuꞌu ꞌrã, akaru, ayꞌu haꞌe avyꞌa ꞌrã aikovy’, haꞌe ꞌrã”, heꞌi."
42,12,20,"— Haꞌe rã ixupe Nhanderuete aipoeꞌi: “Mbaꞌe ꞌarandu eꞌỹ, kovaꞌe pyavyve oipeꞌaa ꞌrã nenheꞌẽ. Haꞌvy mbaꞌemo remoĩ porã vaꞌekue, mavaꞌe pe ꞌrã tu opyta?” heꞌi."
42,12,21,— Haꞌe rami ae ꞌrã oiko ojeupe guarã mbaꞌemo omoĩ porã teĩ Nhanderuetea py ma mbaꞌeve ndoguerekoi vaꞌe re.
42,12,22,"Haꞌe gui Jesus aipoeꞌi guemimboꞌe kuery pe:— Haꞌe nunga rupi xee aipoaꞌe pẽvy: Pendepyꞌa eta rei eme pendekove re, neĩ peꞌu vaꞌerã haꞌe penderete re pemoĩ vaꞌerã re guive."
42,12,23,"Mbaꞌeta penderekove ma tembiꞌu gui ovareve, haꞌe penderete ma ao gui ovareve."
42,12,24,"Peikuaa pota na uruvu kuery re. Haꞌe kuery ma mbaꞌeve nonhotỹi, nomonoꞌõi, nomoĩ porãi, neĩ oguy ma voi ndoguerekoi guive. Haꞌe rami teĩ Nhanderuete omongaru herekovy. Peẽ kuery ma guyraꞌi gui voi pevareve."
42,12,27,"— Peikuaa pota na yvoty ikuai vaꞌe re. Haꞌe vaꞌe ma mbaꞌemo oipopẽ vaꞌeꞌỹ, omboyvi kuaa vaꞌeꞌỹ guive. Haꞌe rami teĩ xee aipoaꞌe pẽvy: Salomão minha opa marãgua oguerekopa vaꞌeri kovaꞌe yvoty rami nonhemondei rakaꞌe."
42,12,28,"Haꞌe gui Nhanderuete haꞌe rami omonhemonde ꞌrã jai rogue aỹ nhuũndy re ikuai, haꞌe gui koꞌẽ tata py omomboa vaꞌerã vaꞌeri. Peẽ kuery re katuve opena porãve ꞌrã, ndaperovia porãi vaꞌeri."
42,12,29,"Haꞌe nunga rupi pendekuai eme peꞌu haꞌe peyꞌu vaꞌerã pejouxea rupi rive, neĩ pejapura rei eme, mbaꞌeta haꞌe nunga jouxea rupi amboae regua kuery ikuai yvy jave re. Penderu ma oikuaa ae haꞌe nunga peikotevẽ vaꞌea. Haꞌe nunga rupi jypyꞌi peka ꞌrã ipoꞌakaa. Haꞌe ramo ꞌrãe opa mbaꞌe omeꞌẽ avi pendevy."
42,12,32,"— Xerymba kuery mbovyꞌi pendekuai teĩ pekyje eme, mbaꞌeta Penderu pendererovyꞌa vy pendevy omeꞌẽ ꞌrã opoꞌakaa."
42,12,33,"Haꞌe nunga rupi pevendepa ke pereko vaꞌe, haꞌe hekoviakue pemeꞌẽ iporiaukueꞌi pe. Haꞌe rami vy ꞌrã yva re pejou voko ivaipa eꞌỹ vaꞌerã haꞌe mbaꞌemo imarã eꞌỹ vaꞌe, mbaꞌeta haꞌe py ma imonda vaꞌe novaẽi ꞌrã, neĩ vixoꞌi ma voi ndoꞌupa rei ꞌrã guive."
42,12,35,"Tembiguai opatõ oarõ kuaa vaꞌe omombeꞌuague— Pejekuꞌa jokua ke, tataendy pembogue uka eme guive."
42,12,36,"Pendekuai ke avakue opatõ omendaa gui ojevy rã guarã oarõ vaꞌe rami, mbaꞌeta okẽ re ombota xapyꞌa ramo haꞌe kuery oipeꞌa vyvoi aguã.; "
42,12,37,"Haꞌe rami vy hembiguai kuery ovyꞌa ete ꞌrã ipatõ ou vy oexa rã oarõ okuapy vaꞌe. Anhetẽ aipoaꞌe pẽvy, haꞌe ae oiko katu vy omboguapypa ꞌrã mesa py, haꞌe vy ou vy ojara ꞌrã haꞌe kuery pe. Pytũ mbyte eꞌỹ vy pytũ mbyte raxaꞌi jave ovaẽ xapyꞌa teĩ oarõ okuapy vaꞌe ovyꞌa ete ꞌrã haꞌe rami ikuaia py ojou ramo. — Haꞌe rami avi peikuaa pota ke povaꞌe re: Peteĩ hoo vaꞌe oikuaa vaꞌe rire mbaꞌe hora pa imonda vaꞌe ovaẽ ꞌrãa, [oarõ vy ndogueraa ukapai ꞌrãgue ngopy gui. Pendekuai kuaa pota ke peẽ voi, mbaꞌeta ndapeikuaa potavei rei jave ꞌrã Ava raꞌy ojeapo vaꞌekue ou — heꞌi."
42,12,41,"Haꞌe ramo Pedro oporandu:— Senhor, povaꞌe ayvu pa ore kuery pe anho, tyrã pa amboae kuery pe avi remombeꞌu?"
42,12,42,Senhor ombovai:— Haꞌvy mavaꞌe ndaꞌu peiko tembiguai ojeroviapy haꞌe joe opena kuaa vaꞌe? Haꞌe ramigua ma ipatõ omoĩ ꞌrã oirũ kuery okaru aguã hora py omongaru vaꞌerã.
42,12,43,Ovyꞌa ete ꞌrã tembiguai kuery ipatõ ou ramo haꞌe rami ojapo vaꞌe.
42,12,45,"Haꞌe rã xapyꞌa rei haꞌe vaꞌe tembiguai ojeupe “Xepatõ ndou voi ꞌrã teve”, heꞌi vy oinupãmba ꞌrã avakue haꞌe kunhague hexeve ikuai vaꞌe. Okaru haꞌe oyꞌu ꞌrã okaꞌu peve."
42,12,46,Haꞌe gui ma haꞌe vaꞌe tembiguai noarõvei vy ndoikuaa potavei rei oikovy jave ipatõ ovaẽ ꞌrã. Haꞌe rami vy ombopaga ꞌrã heko vai vaꞌe kuery reve.
42,12,47,"— Haꞌe gui tembiguai ipatõ oipota vaꞌe ojapo aguã oikuaa vaꞌeri ndoiko katui, neĩ oipotaa rami ndojapoi vaꞌekue ma oinupãa vaipa ꞌrã."
42,12,48,Haꞌe rã opatõ oipota vaꞌe ndoikuaai vy ri haꞌeve eꞌỹa rami ojapo oikovy vaꞌekue ma noinupãa vaipai ꞌrã. Mbaꞌeta amongue pe omeꞌẽ retaave rire ixugui oipotaave ꞌrã. Haꞌe rami ae avi amongue pe opena uka retaave rire ixupe ojerureave ꞌrã.
42,12,49,— Xee aju tata amboja aguã ko yvy re. Xevy pe haꞌeve ꞌrãgue hendy ma vaꞌe rire.
42,12,50,Haꞌe rã xevy peguarã oĩ avi peteĩ nhemongarai haꞌe vaꞌe py anhemongarai uka aguã. Haꞌe nunga oiko eꞌỹa ja xee ndaꞌevei aiko.
42,12,51,"Tyrã pa peẽ kuery pexaꞌã aju yvy re ikuai vaꞌe peteĩ rami ikuai aguã? Any, xee ma aipoaꞌe pẽvy: Joo rami eꞌỹ-eꞌỹ ikuai aguã aju."
42,12,52,"Mbaꞌeta aỹ gui ma peteĩ oo py peteĩ nhiruĩ ikuai vaꞌe ojaꞌo ꞌrã: mboapy ikuai ꞌrã mokoĩ rovai, haꞌe mokoĩ ikuai ꞌrã mboapy rovai."
42,12,53,"Tuu opuꞌã ꞌrã guaꞌy re, haꞌe taꞌy opuꞌã ꞌrã nguu re. Ixy opuꞌã ꞌrã omemby re, haꞌe imemby opuꞌã ꞌrã oxy re. Ime xy opuꞌã ꞌrã opiꞌa raꞌyxy re, haꞌe ipiꞌa raꞌyxy opuꞌã ꞌrã ome xy re."
42,12,54,Mbaꞌemo kuaa ukaarã oĩ vaꞌe re ijayvuagueHeta vaꞌe kuery pe aipoeꞌi avi:— Kaꞌarua katy arai ojekuaa rã pexa vy aipopeje ꞌrã: “Oky ta.” Haꞌe gui ma haꞌekue rami ae ꞌrã oky.
42,12,55,Haꞌe kuaray puku-a katy gui yvytu oipeju ramo “Kuaray haku ta” peje ꞌrã. Haꞌekue rami ae avi kuaray haku ꞌrã.
42,12,56,"Pendeko porã merami rive vaꞌe, yvy haꞌe yva re pemaꞌẽ vy peikuaa ꞌrã mbaꞌemo. Haꞌe rami vaꞌeri ndapexa kuaai aỹ oiko vaꞌe."
42,12,57,"Mbaꞌe re tu ndapeikuaa potai pendejegui ae, haꞌevea rami peiko aguã?"
42,12,58,"Haꞌe rami vy pendovaigua reve huvixaa py peo vy tape rupi ma voi peikuaa pota ipo gui peo jepe aguã. Haꞌe rami eꞌỹ ramo penemboaxa ꞌrã penemboayvuarã pe, haꞌe penemboayvua ma jopya pe ju ꞌrã penemboaxa, haꞌe gui jopya ma penemboꞌa ꞌrã nhuã py. Xee aipoaꞌe pẽvy: Napeẽi ꞌrã haꞌe gui pepagapa eꞌỹa ja."
42,13,1,"Galiléia pygua kuery omanoague, haꞌe Siloé py torre hoꞌaague re ijayvuagueHaꞌe vaꞌe jave py amongue ovaẽ vy Jesus pe omombeꞌu Galiléia pygua kuery mymba ojuka reve omeꞌẽ jave py haꞌe kuery ruguy avi huvixa Pilatos omoẽ ukaague, mymba ruguy onheẽague pyve.Apy ijayvu templo py huvixa Pilatos jojukaague re. Haꞌe vaꞌe jave py Galiléia gui haꞌe kuery ou vaꞌekue Nhanderuete pe mymba ojuka uka vy omeꞌẽ aguã. Haꞌe rã Pilatos ojuka haꞌe py."
42,13,2,"Haꞌe ramo haꞌe aipoeꞌi:— Peẽ kuery pexaꞌã teve Galiléia pygua kuery mboae gui haꞌe vaꞌe kuery heko vaivea, haꞌe rami oiko vai aguã?"
42,13,3,"Any, xee aipoaꞌe porãve pẽvy: Peẽ voi ndapejeko rerovai vy pekanhymba avi ꞌrã haꞌe kuery rami."
42,13,4,Haꞌe gui Siloé py dezoito ikuai vaꞌekue áry torre hoꞌa vy ojukapa rakaꞌe. Haꞌe kuery ndaꞌu amboae kuery Jerusalém py ikuai vaꞌe gui ojejavypave ri?
42,13,5,"Any, xee aipoaꞌe porãve pẽvy: Peẽ voi ndapejeko rerovai vy pekanhymba avi ꞌrã haꞌe kuery rami."
42,13,6,"Figoꞌy hiꞌa eꞌỹ vaꞌe omombeꞌuagueHaꞌe gui Jesus omombeꞌu povaꞌe ayvu mbaꞌemo re ombojoja reve:— Peteĩ ava oguereko peteĩ figoꞌy, uvaty mbyte onhotỹ vaꞌekue. Hiꞌa re ija ou teĩ ndojoui. Haꞌe vy aipoeꞌi uvaty re opena vaꞌe pe: “Mboapy maꞌetỹ re ma apy hiꞌa re aju teĩ mbaꞌeve ndajoui. Ejaya na. Mbaꞌerã tu hiꞌa vy eꞌỹ yvy re hiꞌaĩ riae?”"
42,13,8,"Haꞌe rã ombovai: “Senhor, tove ranhe kovaꞌe maꞌetỹ re. Ajoꞌo ꞌrã hembypy rupi, yty ruꞌũgue amoĩ ꞌrã guive."
42,13,9,"Haꞌe gui hiꞌa ramo haꞌeve ete ꞌrã. Haꞌe rami eꞌỹ rã rejaya uka ꞌrã”, heꞌi."
42,13,10,"Peteĩ kunha oiko axy vaꞌe omongueraaguePeteĩ sábado py Jesus nhomboꞌe oiny onhemboꞌeaty oĩ vaꞌe py. Haꞌe py ou peteĩ kunha dezoito maꞌetỹ re ma nheꞌẽ vai omoingo axy vaꞌe. Ojeroꞌa rei oikovy, onhemboꞌyvi aguã ndaꞌevei ramo. Haꞌe gui Jesus oexa vy oenoĩ. Haꞌe vy aipoeꞌi:— Kunha, rekuera ma nembaꞌeaxya gui — heꞌi."
42,13,13,Hexe opoko ramove hiꞌyvi vyvoi. Haꞌe vy oguerovyꞌa Nhanderuete.
42,13,14,"Haꞌe gui ma onhemboꞌeaty pygua huvixa ma sábado ára py Jesus nhomonguera rã oexa vy ndojou porãi ete. Haꞌe vy aipoeꞌi heta vaꞌe kuery pe:— Mboapy meme ára oĩ nhambaꞌeapo aguã. Haꞌe vaꞌe ára py ꞌrã peju pekuera aguã, sábado py eꞌỹ — heꞌi."
42,13,15,"Haꞌe ramo ixupe Senhor aipoeꞌi:— Heko porã merami rive vaꞌe kuery, peteĩ-teĩ ndaꞌu sábado ára py teĩ ndapejorai ꞌrã ri penerymba vaka eꞌỹ vy mburika okaruaty gui pemboyꞌu vy peraa aguã? Mbaꞌe re ndaꞌu ndaꞌevei sábado py jaraa jepe aguã kovaꞌe kunha Abraão ramymino vaꞌe dezoito maꞌetỹ re ma Satanás omoingo axy vaꞌekue? — heꞌi.?"
42,13,17,Haꞌe rami ijayvu rã hexe ijaꞌe eꞌỹ vaꞌe kuery oendu vy oxĩmba. Haꞌe rã heta vaꞌe kuery ma ovyꞌa okuapy opa mbaꞌe porã Jesus ojapo rã oexa vy.
42,13,18,", ; Haꞌe gui ma aipoeꞌi avi:— Mbaꞌe nunga ndaꞌu Nhanderuete poꞌakaa reve joo ramigua? Mbaꞌe nunga re ndaꞌu haꞌeve ambojoja aguã?"
42,13,20,Aipoeꞌive ju:— Mbaꞌe nunga re ndaꞌu Nhanderuete poꞌakaa ambojoja ꞌrã?
42,13,21,"Trigo mbovua rami avi haꞌeve, mbaꞌeta kunhague ojopy vy mboapy ryru trigo re omoirũ ꞌrã irũmba peve."
42,13,22,"Okẽ ipoꞌiꞌi vaꞌe re ijayvuagueJesus oaxa ovy tetã haꞌe tekoa ikuai vaꞌe rupi. Nhomboꞌe ovy Jerusalém katy oo vy. Haꞌe gui ma amongue ou vy oporandu ixupe:— Senhor, mbovyꞌi teve ikuai oo jepe vaꞌerã?"
42,13,24,Jesus ombovai:; 
42,13,25,"Haꞌe gui hoo vaꞌe opuꞌã vy omboty ꞌrã ngokẽ. Peẽ kuery ma okẽ re pembota-mbota ꞌrã oka katy gui. Haꞌe vy “Senhor, eipeꞌa na okẽ orevy” peje ꞌrã guive.— Haꞌe ramo ombovai vy “Xee ndaikuaai maguigua pa peẽ kuery peikoa”, heꞌi ꞌrã."
42,13,26,"— Haꞌe ramo aipopejeve ju ꞌrã: “Ore ma ndereve rokaru haꞌe royꞌu vaꞌekue, orerekoa rupi renhomboꞌe vaꞌekue guive.”"
42,13,27,"— Haꞌe ramo aipoeꞌi ꞌrã pẽvy: “Xee ndaikuaai maguigua pa peẽ kuery peikoa. Pendeko vai vaꞌe, pejepeꞌapa ke xea gui”, heꞌi ꞌrã."
42,13,28,"— Haꞌe py ma pejaeꞌopa haꞌe opa marã ꞌrã penhendu, pexa vy Nhanderuete poꞌakaa py Abraão, Isaque, Jacó haꞌe profeta kuery haꞌe javive ikuai ramo, haꞌe rã peẽ kuery ma oka py penemombopaa rire."
42,13,29,"Heta ꞌrã ou kuaray oua katy gui, oikea katy gui, ijapuꞌaꞌia katy gui haꞌe ipuku-a katy gui, haꞌe vy mesa py oguapypa ꞌrã okuapy Nhanderuete poꞌakaa py."
42,13,30,"Haꞌe rami teĩ takykue pyguare ma tenonde pyguarã, haꞌe tenonde pyguare ma takykue pyguarã ikuai."
42,13,31,"Haꞌe vaꞌe jave py fariseu kuery ou vy aipoeꞌi ixupe:— Ejepeꞌa na, tereo apy gui, huvixa Herodes ndejukaxe ramo — heꞌi okuapy."
42,13,32,"Ombovai:— Tapeo aipopeje haꞌe vaꞌe mbyku pe: “Koꞌẽ rã aipeꞌa ꞌrã anha, anhomonguera ꞌrã guive aikovy. Koꞌẽ mboae ramo mae ma ajapopa ꞌrã”, peje.Haꞌe kuery “Mbyku” heꞌi ꞌrã nhombotavypa rei vaꞌe pe."
42,13,33,"Mbaꞌeta xee ma aỹ, koꞌẽ rã haꞌe koꞌẽ mboae rã peve aguata aguã rami aiko, mbaꞌeta Jerusalém py eꞌỹ ndojukaai ꞌrã profeta."
42,13,34,"— Jerusalém, Jerusalém, profeta kuery jukaaty, ndevy ombou pyre ita py rejapipa vaꞌety! Mbovykue rei eꞌỹ xee aikuavãmbaxe teĩ nememby kuery, opepo py uru guaꞌy kuery ojaoꞌipaa rami. Haꞌe rami teĩ peẽ kuery ndapeipotai."
42,13,35,Haꞌe rami rire pendo opyta rivepa ꞌrã. Anhetẽ ae aipoaꞌe pẽvy: Peẽ kuery ndaxerexavei ꞌrã ovaẽ eꞌỹa ja aipopeje aguã: “Taꞌimaꞌenduꞌa porãa Senhor rery rupi reju vaꞌe re.”
42,14,1,"Peteĩ ava ijyke rurupa vaꞌe omongueraaguePeteĩ sábado ára py Jesus oo peteĩ fariseu ruvixa ro py okaru aguã. Haꞌe ramo hexe haꞌe kuery omaꞌẽ ngatu okuapy. Oĩ avi peteĩ ava ijyke rurupa vaꞌe. Haꞌe ramo Jesus oporandu lei re nhomboꞌe vaꞌety haꞌe fariseu kuery ikuai vaꞌe pe:— Haꞌeve pa sábado ára py nhanhomonguera aguã, tyrã pa any? — heꞌi."
42,14,4,"Haꞌe rã haꞌe kuery ma mbaꞌeve ndeꞌi. Haꞌe ramo ava vaꞌe po re ojopy vy omonguera, haꞌe gui omondouka ju."
42,14,5,"Haꞌe rire oporandu ikuai vaꞌe pe:— Peẽ kuery ndaꞌu penderaꞌy eꞌỹ vy penerymba vaka yvykua py hoꞌa ramo napenoẽ potai ꞌrã ri, sábado ára py teĩ? — heꞌi."
42,14,6,Haꞌe ramo haꞌe kuery nombovai kuaai.
42,14,7,Tenondeve py ikuai vaꞌe re ijayvuagueHaꞌe gui Jesus omaꞌẽ vy oexa oenoĩ mbyre kuery tenda tenondeve oĩ vaꞌe anho oiporavo rã oĩ aguã. Haꞌe rami vy haꞌe kuery pe omombeꞌu peteĩ ayvu mbaꞌemo re ombojoja vy:
42,14,8,— Amongue omendaa py penerenoĩ ramo ndaꞌevei tenda tenondeve oĩ vaꞌe py peĩ aguã. Mbaꞌeta xapyꞌa rei pendegui yvateve vaꞌe oenoĩ mbyre ou ramo
42,14,9,"penerenoĩare ou vy “Emeꞌẽ pevaꞌe pe tenda py oguapy aguã”, heꞌi ꞌrã pẽvy. Haꞌe ramo pexĩmba reve ꞌrã peva tenda ijapyꞌi py oĩ vaꞌe py."
42,14,10,"Haꞌe rami ꞌrãgue py amongue penerenoĩ ramo haꞌeveve tenda ijapyꞌi py oĩ vaꞌe py peĩ. Haꞌe ramo penerenoĩare ou vy “Xeirũ, kyvõve ke eguapy”, heꞌi ꞌrã pẽvy. Haꞌe ramo oenoĩ mbyre kuery haꞌe javi oikuaa ꞌrã penemboetevea."
42,14,11,"Mbaꞌeta haꞌe javive onhemboyvate vaꞌekue omoꞌyvyĩꞌiave ꞌrã. Haꞌe rã onhemoꞌyvyĩꞌi vaꞌekue ma omboyvateave ꞌrã — heꞌi.; , "
42,14,12,"Haꞌe gui ma henoĩare pe ju aipoeꞌi:— Ngaru rejapo vy ndaꞌevei renoĩ aguã neirũ kuery anho, nderyvy kuery, neretarã kuery, neĩ ndea katyꞌi iporiau eꞌỹ vaꞌe kuery, ndevy pe haꞌe kuery ju haꞌekue rami ojapo eꞌỹ aguã omboekovia vy."
42,14,13,"Haꞌe rami ꞌrãgue py ngaru rejapo vy renoĩ ꞌrã iporiaukueꞌi, hetyma rovaikue vaꞌe, oguata eꞌỹ vaꞌe haꞌe ára revegua eꞌỹ ikuai vaꞌe."
42,14,14,"Haꞌe rami vy nemoingo porãa ꞌrã, mbaꞌeta haꞌe kuery ndojoui ꞌrã omboekovia aguã. Haꞌe nungakue rekovia rejopy ꞌrã heko porã vaꞌe kuery omboete jevya ára py."
42,14,15,Ngaru re ombojojaagueHaꞌe rami ijayvu rã mesa py hexeve oguapy oiny vaꞌe regua peteĩ oendu vy aipoeꞌi:— Ovyꞌa ete ꞌrã Nhanderuete poꞌakaa py okaru okuapy vaꞌe.
42,14,16,"Haꞌe rã ombovai vy aipoeꞌi:— Peteĩ ava ojapo ngaru tuvixa vaꞌe, heta oenoĩ uka guive."
42,14,17,"Okaru aguã ovaẽ ma ramo omondouka guembiguai oenoĩ uka vaꞌekue pe “Peju, oguereko katupa ma”, heꞌi aguã."
42,14,18,"Haꞌe rami teĩ haꞌe javive omombeꞌu oo aguã ndaꞌeveia rami. Peteĩ ma aipoeꞌi: “Xee ma ajogua xeyvyrã, haꞌe py ranhe aa ta amaꞌẽ vy. Haꞌe rami vy ajerure remombeꞌu aguã ndaa reguaia”, heꞌi."
42,14,19,"Amboae aipoeꞌi avi: “Xee ma peteĩ nhiruĩ meme vaka ajogua rire aa ta haꞌanga. Haꞌe rami vy ajerure remombeꞌu aguã ndaa reguaia”, heꞌi."
42,14,20,"Amboae ma “Xee ma amenda ramo vy ndaa reguai”, heꞌi."
42,14,21,"— Haꞌe gui ma tembiguai ojevy vy omombeꞌupa opatõ pe. Haꞌe ramo hoo vaꞌe ivai reve aipoeꞌi guembiguai pe: “Tereo pojava tetã rupi tape ikuai vaꞌe rupi. Eru apy iporiaukueꞌi, oguata eꞌỹ vaꞌe, ára revegua eꞌỹ haꞌe ijyva rovaikue vaꞌe”, heꞌi."
42,14,22,"— Haꞌe vaꞌe rire hembiguai ou vy aipoeꞌi: “Xepatõ, ajapopa ma rejapo uka vaꞌekue. Haꞌe rami teĩ oĩve teri tenda.”"
42,14,23,"— Haꞌe ramo ipatõ ombovai: “Tereo ju tape ikuai vaꞌe rupi, ejapo haꞌe javive ou vy xeropy omonyẽ aguã. Xee aipoaꞌe avi pẽvy: Avakue aenoĩ uka ypy vaꞌekue ma neĩ peteĩve ndokarui ꞌrã ngaru ajapoa py.”"
42,14,25,Cristo rupive jaikoxe vy jaejapa aguã re ijayvuagueHeta ete vaꞌe hupive ojeꞌoi ramo ojere vy aipoeꞌi haꞌe kuery pe:
42,14,26,"— Amongue xea py ouxe teĩ nguu, oxy, guaꞌyxy, guaꞌy kuery, guyvy kuery, gueindy kuery haꞌe guekove ae oayvuve vaꞌe ndaꞌevei xeremimboꞌerã."
42,14,27,Amongue xerupive oikoxe teĩ ojeupegua kuruxu ndogueraai vaꞌe ma ndaꞌevei avi xeremimboꞌerã.
42,14,28,Mbaꞌeta peẽ kuery vaꞌe regua ma torre pejapo ta vy peguapy ranhe ꞌrã peikuaa pota aguã haꞌeve paa pejapopa aguã.
42,14,29,"Haꞌe rami eꞌỹ vy pemboypy rire ndapejapopai rã pavẽ oexa vy pendejojai rei ꞌrã, haꞌe vy aipoeꞌi ꞌrã: “Pevaꞌe ava omboypy rive, ndojapopai”, heꞌi ꞌrã okuapy."
42,14,31,"— Huvixa oiko vaꞌe amboae huvixa re opuꞌã aguã oo ta vy haꞌe rami ae avi ꞌrã oiko, oguapy ꞌrã ranhe oikuaa pota aguã dez mil xondaro reve vy pa vinte mil hovaigua ou vaꞌe re ipoꞌaka ꞌrãa re. Haꞌe rami aguã ndaꞌevei ramo amboae kuery mombyry teri ou reve ombou ꞌrã peteĩ guembiguai amboae kuery reve ikuai porã ju aguã re ojerure aguã."
42,14,33,Haꞌe rami avi peẽ kuery voi mbaꞌemo pereko vaꞌe pejapa eꞌỹ vy ndaꞌevei xeremimboꞌe peiko aguã.
42,14,34,"; — Juky ma iporã vaipa. Haꞌe rã xapyꞌa rei naeꞌẽvei rire mbaꞌexa ꞌrã tu heꞌẽ ju? Ndaꞌevei ꞌrã yvy, neĩ yty reguarã guive. Nhamombo rive ꞌrã oka py. Ijapyxa oendu aguã oĩ vaꞌe toendu.?"
42,15,1,Jesus omovaẽague heko vai vaꞌe kueryHaꞌe javive imposto re nhombopaga vaꞌety haꞌe heko vai vaꞌe kuery ma Jesus ayvu oenduxe vy onhemboja okuapy hexe.
42,15,2,Haꞌe rã fariseu haꞌe lei re nhomboꞌe vaꞌety kuery ma haꞌe nunga oexa vy ijayvu rei vy aipoeꞌi:
42,15,3,Haꞌe ramo Jesus omombeꞌu povaꞌe ayvu mbaꞌemo re ombojoja vy:
42,15,4,"— Mavaꞌe ndaꞌu pereko ꞌrã cem vexaꞌi, haꞌe gui peteĩ pemokanhy vy noventa e nove ikuai vaꞌe ndapejai ꞌrã teve tekoa eꞌỹa py, haꞌe vy pa ndapeoi ꞌrã teve okanhy vaꞌekue pejou peve peka aguã?"
42,15,5,Pejou ma vy pejaxei ꞌrã heruvy pevyꞌa vy.
42,15,6,"Pendo py pevaẽ ma vy pemboatypa ꞌrã peneirũ haꞌe penetarã kuery. Haꞌe vy aipopeje ꞌrã: “Javyꞌa ke xereve, mbaꞌeta ajou ju ma xerymba amokanhy vaꞌekue”, peje ꞌrã."
42,15,7,"— Xee aipoaꞌe pẽvy: Haꞌekue rami avi yva re oguerovyꞌaa ete ꞌrã peteĩ heko vaiague gui ojeko rerova ramo, noventa e nove heko porã vaꞌe vy ndojeko rerovai vaꞌe gui oguerovyꞌave ꞌrã."
42,15,8,"Hatãꞌi vaꞌe omokanhy mbyre omombeꞌuague— Mavaꞌe kunha dez hatãꞌi vaꞌe oguereko vaꞌe ndaꞌu peteĩ omokanhy vy nomoendyi ꞌrã tataendy, haꞌe ngoguy rupi ndoipei ꞌrã ri omokanhy vaꞌekue ojou peve?"
42,15,9,"Ojou ma vy omboatypa ꞌrã oirũ haꞌe guetarã kuery. Haꞌe vy aipoeꞌi ꞌrã: “Javyꞌa ke xereve, mbaꞌeta ajou ju ma peráta amokanhy vaꞌekue”, heꞌi ꞌrã."
42,15,10,— Xee aipoaꞌe pẽvy: Haꞌe rami ae avi Nhanderuete pegua anjo kuery oguerovyꞌa ꞌrã okuapy peteĩ heko vaiague gui ojeko rerova ramo.
42,15,11,Taꞌy okanhy ranhe vaꞌekue omombeꞌuagueAipoeꞌive ju:— Peteĩ ava oguereko mokoĩ guaꞌy.
42,15,12,"Kunumive vaꞌe aipoeꞌi nguu pe: “Xeru, emeꞌẽ xembaꞌerã vaꞌekue rereko vaꞌe”, heꞌi. Haꞌe ramo ombojaꞌo oguereko vaꞌe."
42,15,13,"— Kueveꞌi ma rire taꞌy kunumive vaꞌe omonoꞌõmba oguereko vaꞌe, haꞌe oo mombyry amboae yvy re. Haꞌe py omokanhymba oguereko vaꞌe, opa marã rei oikoa rupi."
42,15,14,Oguereko vaꞌekue omomba rire haꞌe vaꞌe yvy re oiko karuai. Haꞌe ramo oiko axy.
42,15,15,Haꞌe rami vy oo ombaꞌeapo peteĩ ava haꞌe vaꞌe yvy regua pe. Haꞌe vaꞌe omondouka poryko kuery ikuaia rupi opena aguã.
42,15,16,Haꞌe rami oiko vy alfarroba rope poryko hoꞌu vaꞌe haꞌe voi hoꞌuxe teĩ ixupe avave rei nomeꞌẽi mbaꞌeve.
42,15,17,"— Haꞌe gui ma onhemboaxy vy ojeupe ae aipoeꞌi: “Mbovy pa ikuai xerua py ombaꞌeapo vy okaru porã vaꞌe, haꞌe rã xee ma apy amano ta ma karuai gui."
42,15,18,"Apuꞌã ta, haꞌe vy aa ꞌrã xerua py. Haꞌe vy aipoaꞌe ꞌrã ixupe: ‘Xeru, xee ajejavy yva pygua rovai, nderovai guive."
42,15,19,"Ndaꞌevevei ma nderaꞌy aiko aguã. Xerereko ombaꞌeapo vaꞌe rami riveꞌi’, haꞌe ꞌrã.”"
42,15,20,"Haꞌe rami vy opuꞌã vy oo ju nguua katy.— Mombyry teri ou jekuaa reve tuu oexa vy omboaxy. Haꞌe vy onha ovy, oikuavã reve oayvu."
42,15,21,"Haꞌe ramo taꞌy aipoeꞌi: “Xeru, xee ajejavy yva pygua rovai, nderovai voi. Ndaꞌevevei nderaꞌy aiko aguã”, heꞌi."
42,15,22,"— Haꞌe rami teĩ tuu aipoeꞌi guembiguai kuery pe: “Peru pojava ao iporãve vaꞌe, pemonhemonde. Ikuã re ma pemoĩ kuã regua, haꞌe gui ipy re ma pemoĩ py regua."
42,15,23,"Peru avi vaka raꞌy ikyra vaꞌe, haꞌe pejuka. Jakaru haꞌe javyꞌa,"
42,15,24,"mbaꞌeta kovaꞌe xeraꞌy omano vaꞌekue ri oikove ju. Okanhy vaꞌekue ojoua ju”, heꞌi. Haꞌe rami vy ovyꞌa okuapy."
42,15,25,"— Haꞌe ramia ja taꞌy tujave vaꞌe mbaꞌety rupi oiko. Haꞌe gui ojevy, oo py ovaẽ raiꞌi ouvy vy oendu mbaꞌepu haꞌe ojeroky vaꞌe. Haꞌe vy peteĩ tembiguai oenoĩ vy oporandu mbaꞌe pa oikoa re."
42,15,27,"Ombovai: “Nderyvy ou ramo rima nderu ojuka uka kuri vaka raꞌy ikyra vaꞌe, hexaĩ reve ou ramo”, heꞌi."
42,15,28,— Haꞌe ramo tykeꞌy ipoxy vy ndoikexei. Haꞌe ramo tuu oẽ ombopyꞌa porã aguã. Haꞌe ramo aipoeꞌi nguu pe: “Mbovy maꞌetỹ re ma pa mbaꞌemo ajapo aikovy ndevy? Peteĩgueve ma voi noronheꞌẽ apo eꞌỹi. Haꞌe rami teĩ neĩ peteĩgueve ma kavaraꞌi neremeꞌẽi xeirũ kuery reve avyꞌa aguã.
42,15,31,"— Haꞌe rã tuu ombovai: “Xeraꞌy, ndee ma xea py riae reiko vaꞌe, haꞌe mbaꞌemo areko vaꞌe ma nembaꞌe meme. Haꞌe rami avi jarovyꞌa ꞌrãe, javyꞌa ꞌrã, mbaꞌeta nderyvy omano vaꞌekue ri oikove ju, okanhy vaꞌekue ojoua ju.”"
42,16,1,Tembiguai ojeroviapy eꞌỹ vaꞌe omombeꞌuagueGuemimboꞌe kuery pe Jesus aipoeꞌi avi:— Oiko peteĩ ava iporiau eꞌỹ vaꞌe. Haꞌe vaꞌe ma peteĩ ava omopena ombaꞌe rei-rei re. Haꞌe vaꞌe re ayvu oiko imbaꞌe rei-rei re nopena porãia rami.
42,16,2,"— Haꞌe ramo ija oenoĩ vy aipoeꞌi ixupe: “Anhetẽ pa ndere ayvu oiko vaꞌe? Emombeꞌu rejapo vaꞌekue haꞌe javi, mbaꞌeta ndaꞌevevei ma xevy pe rembaꞌeapove aguã”, heꞌi."
42,16,3,"— Haꞌe ramo mbaꞌe rei-rei re opena vaꞌety aipoeꞌi ojeupe: “Mbaꞌe ndaꞌu ajapo ꞌrã? Mbaꞌeta xepatõ xepeꞌa ta ma ambaꞌeapoa gui. Mbaꞌety rupi ambaꞌeapo aguã ma nanhanimai, haꞌe rã ajerurea rupi aiko aguã ma axĩ."
42,16,4,"Aikuaa ma mbaꞌe pa ajapo ꞌrãa, ambaꞌeapoa gui xepeꞌa ramo ngoo py xemovaẽa aguã”, heꞌi."
42,16,5,— Haꞌe rami vy oenoĩmba ipatõ pe oreve vaꞌe kuery peteĩ-teĩ. Jypygua pe aipoeꞌi: “Mbovy tu rereve xepatõ pe?”
42,16,6,"Ombovai: “Cem ryru azeite.” Haꞌe ramo aipoeꞌi: “Ejopy ke rereveague oĩa, eguapy, haꞌe embopara cinqüenta ryru eteꞌi”, heꞌi."
42,16,7,"— Amboae pe ju oporandu: “Haꞌvy ndee, mbovy tu rereve?” Haꞌe ombovai: “Cem ryru trigo.” Ixupe aipoeꞌi: “Ejopy ke rereveague oĩa, haꞌe embopara oitenta eteꞌi”, heꞌi."
42,16,8,"— Haꞌe rami rã ipatõ oguerovyꞌa guembiguai ojeroviapy eꞌỹ teĩ oiko kuaa ramo, mbaꞌeta hendy vaꞌe raꞌy kuery gui ma ko yvy regua kuery ikuai kuaave ꞌrã joguerekoa py."
42,16,9,"Haꞌe nunga rupi xee aipoaꞌe pẽvy: Pereko kuaa pota ke mbaꞌemo ko yvy regua peneirũrã pejouve aguã rami, haꞌe nunga opa ramo haꞌe kuery ju penemovaẽ aguã oo imarã eꞌỹ vaꞌe py."
42,16,10,Mbaꞌeta mbovyꞌi oguereko kuaa vaꞌe ma heta vaꞌe voi oguereko kuaa ꞌrã. Haꞌe rã mbovyꞌi vaꞌe ndoguereko kuaai vaꞌe ma heta vaꞌe voi ndoguereko kuaai ꞌrã.
42,16,11,Haꞌe nunga rupi mbaꞌemo ko yvy regua ndapereko kuaai rire mavaꞌe tu pendepo py omboaxa ta mbaꞌemo iporã ete vaꞌe?
42,16,12,Nhombaꞌe re napepena porãi rire mavaꞌe tu omeꞌẽ ta pendevy guarã vaꞌekue?
42,16,13,"— Avave rei nombaꞌeapoi ꞌrã mokoĩ patõ pe. Mbaꞌeta peteĩ re ndaꞌijaꞌeive ꞌrã amboae oayvuve vy. Haꞌe rami eꞌỹ vy peteĩ ojou porãve vy amboae ma ndojou porãive ꞌrã. Ndaꞌevei Nhanderuete pe peiko aguã, peráta re ndaꞌevei reve."
42,16,14,"Fariseu kuery pe Jesus ijayvu eteagueFariseu kuery haꞌe nunga oendu vy ojojai rei okuapy, peráta re ndaꞌeveive vaꞌe vy."
42,16,15,Haꞌe ramo Jesus aipoeꞌi haꞌe kuery pe:— Peẽ kuery ma penhemboeko porã amboae kuery oexaa rupi. Haꞌe rã Nhanderuete ma oikuaapa pendepyꞌa re oĩ vaꞌe. Mbaꞌeta avakue ojou porãve vaꞌe ma Nhanderuete pe haꞌeveꞌỹ vaꞌe.
42,16,16,— Lei haꞌe profeta ombopara vaꞌekue ma Batista oikoa ára peveꞌi guarã vaꞌekue. Haꞌe vaꞌe rire ma ayvu porã Nhanderuete poꞌakaa regua omombeꞌua ramo pavẽ onheaꞌã oupity aguã.
42,16,17,Haꞌe rami avi yva haꞌe yvy okanhymbaa gui haxyve peteĩ iparaꞌi lei re oĩ vaꞌekue oaxa rive. 
42,16,18,"; — Guaꞌyxy gui opoi vy amboae re omenda vaꞌe ma itavy, haꞌe kunha oeja pyre re omenda vaꞌe itavy avi."
42,16,19,"Oguerekopa vaꞌe haꞌe Lázaro omombeꞌuague— Oiko peteĩ ava iporiau eꞌỹ vaꞌe, púrpura haꞌe ajukue iporãve vaꞌe py anho onhemonde vaꞌe, koꞌẽ nhavõ ngaru ojapo vaꞌe."
42,16,20,"Oiko avi peteĩ ava poriaukueꞌi Lázaro hery vaꞌe, ijaipaꞌi vaꞌe. Iporiau eꞌỹ vaꞌe rokẽ yvyꞌiry omoĩa."
42,16,21,Haꞌe vaꞌe ma hoꞌuxe iporiau eꞌỹ vaꞌe mesa gui ikure-kureꞌi hoꞌa vaꞌekue. Ijai re ma jagua kuery ou vy oere guive.
42,16,22,— Iporiaukueꞌi omano ma ramo anjo kuery ogueraa Abraão yvýry opytuꞌu aguã py. Haꞌe rã iporiau eꞌỹ vaꞌekue omano ramo ma onhono porãa.
42,16,23,— Haku vaikuea py iporiau eꞌỹ vaꞌekue oiko axy reve omaꞌẽ vy oexa mombyry Abraão haꞌe Lázaro ijyvýry oĩ rã.
42,16,24,"Haꞌe ramo ojapukai vy aipoeꞌi: “Xeru Abraão, xemboaxy ke, haꞌe vy embou Lázaro tomoakỹ okuã yy py xeapekũ omboaku roꞌy aguã, mbaꞌeta tataendy raku py aiko axy”, heꞌi."
42,16,25,"— Haꞌe rã Abraão aipoeꞌi: “Xeraꞌy, nemaꞌenduꞌa ke reiko teri vy opa mbaꞌe porã rerekoague re. Haꞌe rã Lázaro ma oiko axy rei vaꞌekue. Aỹ ma apy oiko opytuꞌua py, haꞌe rã ndee ma reiko axya py reĩ."
42,16,26,"Oĩ avi nhandekuaia mbyte peteĩ yvykua tuvixa vaꞌe. Haꞌe vaꞌe gui ndaꞌevei kyvõ katy gui upe katy oaxaa aguã, neĩ upe katy gui kyvõ katy ndaꞌevei avi”, heꞌi."
42,16,27,"— Haꞌe gui ma aipoeꞌive ju: “Xeru, xee ajerure xeru ro py Lázaro remondouka aguã"
42,16,28,"xeryvy kuery peteĩ nhiruĩ areko vaꞌe ikuaia py, haꞌe kuery omonheangu aguã, haꞌe kuery ou eꞌỹ aguã oiko axy aguã py.”"
42,16,29,"— Abraão ombovai: “Haꞌe rami avi haꞌe kuery oguereko ae ma Moisés haꞌe profeta kuery ombopara vaꞌekue. Toendu haꞌe nunga”, heꞌi."
42,16,30,"— Haꞌe rã ojerureve: “Any xeru Abraão, amongue omanoague gui onhemboete vy haꞌe kuerya py oo ramo ꞌrãe ojeko rerova.”"
42,16,31,— Haꞌe rami rã Abraão ombovai: “Moisés haꞌe profeta kuery ombopara vaꞌekue re noendu potai ri vy ndogueroviai ꞌrã amongue omanoague gui onhemboete ramo voi.”
42,17,1,", ; Jesus aipoeꞌi guemimboꞌe kuery pe:— Oiko riae ꞌrã joityarã. Haꞌe rami teĩ ndaꞌevei ete ꞌrã joityare kuery pe."
42,17,2,"Mbaꞌeta kovaꞌe kyrĩgue vaꞌe regua amongue oity ꞌrãgue py, haꞌeveve oityxe vaꞌe ajuꞌy re ita mbaꞌemo monguꞌia ojokua pyre reve yeꞌẽ py omomboa vaꞌe rire."
42,17,3,", — Peiko kuaa pota ke. Ndevy pe nderegua otekoavy ri ramo ndeayvu ꞌrã ixupe. Haꞌe rã ojeko rerova ramo reperdoa ꞌrã."
42,17,4,"Peteĩ ára pyve sete-kue ndevy otekoavy teĩ sete-kue ae ndea py ou vy “Ndaꞌeveia aendu”, heꞌi ramo eperdoa ju — heꞌi."
42,17,5,Haꞌe ramo apóstolo kuery aipoeꞌi Senhor pe:— Emoĩve ke rojeroviaa.
42,17,6,Senhor ombovai:— Pejeroviaa ma peteĩ mostarda raꞌyĩꞌi rami ri jepe oĩ vaꞌe rire kovaꞌe amora rembypy pe “Ejeapoꞌo haꞌe enhenhotỹ yeꞌẽ py” peje teĩ pendeayvua oiko ꞌrãgue.
42,17,7,— Peẽ kuery ma pereko ꞌrã penembiguai mbaꞌety rupi eꞌỹ vy vaka re openaa rupi ombaꞌeapo vaꞌe. Haꞌe vaꞌe ma ombaꞌeapoa gui ou ramo “Eju ke ekaru” peje ꞌrã teve?
42,17,8,"Haꞌe rami ꞌrãgue py aipopeje ꞌrã: “Ejapo ranhe ke xee haꞌu vaꞌerã. Enhemboekovia vy ejara xevy akaru haꞌe ayꞌu peve. Haꞌe rire ma ndee ju ꞌrã rekaru haꞌe reyꞌu”, peje ꞌrã."
42,17,9,Penembiguai kuery pendeayvua ojapo teĩ haꞌe kuery pe “Haꞌeve ete ko” ndapeje riaei ꞌrã.
42,17,10,"Peẽ kuery voi haꞌe rami avi, pendevy pe ojapo uka pyre pejapopa ma vy haꞌeve aipopeje aguã: “Ore ma tembiguai oguerovyꞌa pyrã eꞌỹ, mbaꞌeta rojapo ꞌrã vaꞌekue anho rojapo.”"
42,17,11,Dez lepra revegua omongueraagueJerusalém tetã katy Jesus oo vy oaxa Samaria haꞌe Galiléia mbyte rupi.
42,17,12,Peteĩ tekoa py ovaẽ ramove dez lepra revegua ovaexĩ jogueruvy.
42,17,13,"Mombyry jogueropytaa py ixupe ojapukai reve aipoeꞌi:— Jesus, Poromboꞌea, oremboaxy ke."
42,17,14,Jesus oexa vy ombovai:— Tapeo haꞌvy pejexa uka sacerdote kuery pe — heꞌi. Haꞌe ramo haꞌe kuery ooa rupive okuerapa.
42,17,15,"Haꞌe kuery dez vaꞌe regua peteĩ ma okuerapaa oexa vy ojevy ju oĩa py. Ijayvu atã reve Nhanderuete pe oporaei ouvy,"
42,17,16,"haꞌe Jesus renonde guenapyꞌã re oĩ, yvy re ngova omovaẽ oguerovyꞌaa rupi. Haꞌe vaꞌe ma Samaria pygua."
42,17,17,Haꞌe rami rã Jesus oporandu ixupe:— Dez eꞌỹ teve pekuera raꞌe? Mamo tu amboae kuery nove ikuai?
42,17,20,"Nhanderuete poꞌakaa ojekuaa ꞌrãa re ijayvuagueFariseu kuery oporandu rakaꞌe pa Nhanderuete poꞌakaa ojekuaa ꞌrãa re. Haꞌe ramo haꞌe kuery pe Jesus ombovai:— Nhanderuete poꞌakaa ma jaexa vaꞌerã rami eꞌỹ ojekuaa vaꞌe. Haꞌe nunga pe aipo ndaꞌeai ꞌrã: “Apy rima”, neĩ “Pe py rima oĩ” ndaꞌeai ꞌrã, mbaꞌeta Nhanderuete poꞌakaa ma penembyte ae oĩ — heꞌi."
42,17,22,"Haꞌe gui ma guemimboꞌe kuery pe ju aipoeꞌi:— Ovaẽ ꞌrã Ava raꞌy ojeapo vaꞌekue ojekuaa rã pexaxe rei aguã ára, teĩ ndapexai ranhe ꞌrã."
42,17,23,Pendevy pe “Apy rima” eꞌỹ vy “Pe py rima oĩ” ꞌea teĩ tapeo eme haꞌe kuery rupive.
42,17,24,Mbaꞌeta overa vy yva jave re hexakã ouvya rami avi ojekuaa ꞌrã Ava raꞌy ojeapo vaꞌekue ára.
42,17,25,Haꞌe rami teĩ haꞌe vaꞌeꞌỹ mbove hexe aỹgua kuery ndaꞌijaꞌei rã oiko axy ꞌrãe.
42,17,26,— Noé oiko jave py oikoague rami avi oiko ꞌrã Ava raꞌy ojeapo vaꞌekue ára.
42,17,27,"Mbaꞌeta okaru haꞌe oyꞌu okuapy, omenda haꞌe nhomomenda rakaꞌe Noé kanoã py oikea ára peve. Haꞌe gui ma yy ou vy omomba haꞌe javive."
42,17,28,"Haꞌekue rami avi oiko Ló oiko jave py. Okaru, oyꞌu, mbaꞌemo ojogua, ovende, onhotỹ haꞌe ojapo okuapy."
42,17,29,"Haꞌe gui ma Sodoma tetã gui Ló ojepeꞌa ramove yva gui hoꞌa rakaꞌe tata enxofre revegua, omomba haꞌe javive."
42,17,30,Haꞌekue rami avi oiko ꞌrã Ava raꞌy ojeapo vaꞌekue ojekuaa uka aguã ára.
42,17,31,Haꞌe vaꞌe ára ma amongue ngoo áry oĩ vaꞌe toguejy eme ngopy oguereko vaꞌe oguenoẽ aguã. Haꞌe rami ae ombaꞌeapoa rupi ikuai vaꞌe tojevy eme guakykue.
42,17,32,"Penemaꞌenduꞌa ke Ló raꞌyxy re oiko vaꞌekue re.Ló raꞌyxy ma Sodoma tetã gui oo jepe vy guakykue re omaꞌẽ ramo Nhanderuete ojuka rakaꞌe, haꞌe ramo juky rive opyta ."
42,17,33,Mbaꞌeta nomanoxei vaꞌekue omokanhy ꞌrã guekove. Haꞌe rã ojuka uka vaꞌe ma ogueraa jepe uka ꞌrã guekove.
42,17,34,"Aipoaꞌe pẽvy: Haꞌe vaꞌe pytũ mokoĩ oke ꞌrã oupy peteĩ tupa py. Peteĩ heraa ꞌrã, haꞌe rã amboae ma oejaa ꞌrã."
42,17,35,"Mokoĩ kunhague ikuai ꞌrã ombaꞌexoa py. Peteĩ heraa ꞌrã, haꞌe rã amboae oejaa ꞌrã. [Mokoĩ ikuai ꞌrã mbaꞌety py. Peteĩ heraa ꞌrã, haꞌe rã amboae oejaa ꞌrã — heꞌi."
42,17,37,"Haꞌe ramo ixupe oporandu okuapy:— Senhor, mamo ꞌrã tu haꞌe nunga oiko?Ombovai haꞌe kuery pe:— Mamo rã teꞌõgue ituia py xapirẽ voi onhemboaty ꞌrã okuapy — heꞌi."
42,18,1,
42,18,2,"— Peteĩ tetã py oiko peteĩ nhomboayvu vaꞌety Nhanderuete renonde ojererokyjea rupi eꞌỹ oiko vaꞌe, neĩ avakue omboete eꞌỹ vaꞌe guive."
42,18,3,"Haꞌe vaꞌe tetã py oiko avi peteĩ imeveꞌỹ vaꞌe. Haꞌe vaꞌe ma huvixa oĩa py ou vy aipoeꞌi: “Eikuaa pota na xerovaigua kuery xemoangeko reia re”, heꞌi."
42,18,4,"— Haꞌe rã haꞌe ma ndoikuaa potaxei ranhe haꞌe nunga re. Haꞌe rire mae ma aipoeꞌi ojeupe: “Anhetẽ ae ndajeroviai Nhanderuete re, haꞌe neĩ avakue namboetei. Haꞌe gui imeveꞌỹ vaꞌe ojerure riae ete ma ramo aikuaa pota nho ꞌrã, xemoangeko rei riae eꞌỹ aguã”, heꞌi."
42,18,6,Haꞌe ramo Senhor aipoeꞌi:— Peikuaa pota ke huvixa porayvu eꞌỹ vaꞌe ijayvuague re.
42,18,7,Haꞌe gui Nhanderuete ndaꞌu ndoikuaa pota voi ꞌrã ri hembiporavo kuery ára pukukue re haꞌe pytũ mbukukue re ixupe ojapukai vaꞌe re? Oikuaa pota aguã are merami teĩ
42,18,9,"Fariseu haꞌe imposto re nhombopaga vaꞌety omombeꞌuagueOmombeꞌu avi povaꞌe ayvu mbaꞌemo re ombojoja vy, amongue ojee ae ojerovia haꞌe onhemboeko porãxe vy jojou vai vaꞌe re ijayvu vy."
42,18,10,"— Mokoĩ ava oo templo py onhemboꞌe aguã. Peteĩ ma fariseu, haꞌe rã amboae ma imposto re nhombopaga vaꞌety."
42,18,11,"Fariseu vaꞌe opuꞌã hoꞌamy vy ojeupe ae onhemboꞌe po rami: “Xeruete, xee roguerovyꞌa, mbaꞌeta avakue mboae rami rami eꞌỹ aiko, imonda vaꞌe, jokorepa rei, itavy rei vaꞌe, pevaꞌe imposto re nhombopaga vaꞌety rami eꞌỹ guive. Semana nhavõ re mokoĩgue kuerei ꞌrã aiko akaru eꞌỹ re. Haꞌe opa mbaꞌe ajou vaꞌekue gui ameꞌẽ aikovy dízimo”, heꞌi."
42,18,13,"— Haꞌe rã imposto re nhombopaga vaꞌety ma mombyryꞌi hiꞌaĩ, neĩ yva re omaꞌẽ aguã voi ndaꞌipyꞌa guaxui. Opexo re oipete-pete reve aipoeꞌi: “Xeruete, xemboaxy ke, xee ajejavypa vaꞌe aiko”, heꞌi."
42,18,14,"— Xee aipoaꞌe pẽvy: Haꞌe vaꞌe anho omboeko porã mbyre oo ngoo katy, fariseu ma any. Mbaꞌeta haꞌe javive haꞌe ae onhemboyvate vaꞌe omoꞌyvyĩꞌiave ꞌrã. Haꞌe rã onhemoꞌyvyĩꞌi vaꞌekue ma omboyvateave ꞌrã.; , "
42,18,15,; Haꞌe oĩa py oguerua kyrĩgue haꞌe kuery re opo omoĩ aguã. Haꞌe rã hemimboꞌe kuery oexa vy ijayvu ete okuapy herua kuery pe.
42,18,16,"Haꞌe rã Jesus ma ojea py kyrĩgue oenoĩ vy aipoeꞌi:— Tove tou kyrĩgue, pejoko eme, mbaꞌeta pevaꞌe ramiguaꞌi peguarã ae Nhanderuete poꞌakaa."
42,18,17,Anhetẽ aipoaꞌe pẽvy: Kyrĩgueꞌi rami eꞌỹ Nhanderuete poꞌakaa nomovaẽi vaꞌe ma ndoikei ꞌrãe haꞌe py.
42,18,18,"; Peteĩ ava omboetevepy oĩ vaꞌe oporandu ixupe:— Poromboꞌea ndereko porã vaꞌe, mbaꞌe ndaꞌu ajapo ꞌrã tekove marã eꞌỹ aupity aguã?"
42,18,19,"Jesus ombovai:— Mbaꞌe re tu “Ndereko porã vaꞌe”, ꞌre xevy? Avave rei ndaeko porãi Nhanderuete eꞌỹ vy."
42,18,20,"Reikuaa ae ma ojapo uka pyre: “Ndetavy eme, ejojuka eme, nemonda eme, ndeayvu rive eme joe, emboete nderu haꞌe ndexy”, heꞌi."
42,18,21,"Ava vaꞌe aipoeꞌive ju:, ; "
42,18,22,"Jesus oendu vy aipoeꞌi:— Peteĩ mbaꞌe ma oata teri ndevy. Evendepa rereko vaꞌe haꞌe javi, haꞌe hepykue emeꞌẽmba iporiaukueꞌi pe. Haꞌe vy ꞌrãe rereko ovareve vaꞌe yva re. Haꞌe gui mae ma eju xerupive — heꞌi."
42,18,23,"Haꞌe ramo haꞌe vaꞌe ayvu oendu vy ndovyꞌai ete, oguerekopa vaꞌe vy."
42,18,24,; Jesus ma ava vaꞌe ndovyꞌaveia oexa vy aipoeꞌi:
42,18,25,Nhanderuete poꞌakaa py oguerekopa vaꞌe oikea gui ndaxyive juu nambi kua rupi camelo oaxa aguã — heꞌi.
42,18,26,Haꞌe ramo oendu vaꞌe kuery aipoeꞌi:— Mbaꞌe xagua ꞌrã tu haꞌvy oo jepe?
42,18,27,Ombovai:— Avakue pe haxy vaꞌe ma Nhanderuete pe ndaxyi — heꞌi.
42,18,28,Haꞌe ramo Pedro aipoeꞌi:— Ore kuery ma orero roejapa vaꞌekue nderupive orekuai aguã.
42,18,29,"Haꞌe ramo Jesus ombovai haꞌe kuery pe:— Anhetẽ aipoaꞌe pẽvy: Haꞌe javi Nhanderuete poꞌakaa rupi oiko aguã ngoo oeja vaꞌe, guaꞌyxy, guyvy kuery, nguu eꞌỹ vy guaꞌy kuery, haꞌe kuery ma aỹ voi ojou retave ete ꞌrã, haꞌe gui rakaꞌeve rã oupity ꞌrã tekove marã eꞌỹ."
42,18,31,"; Ngupive doze guemimboꞌe kuery Jesus ogueraa vy aipoeꞌi haꞌe kuery pe:— Maꞌẽ, aỹ ma jajeꞌoi nhainy Jerusalém katy. Haꞌe py ma ojeupity ꞌrã Ava raꞌy ojeapo vaꞌekue rekorã profeta kuery omboparaague haꞌe javi."
42,18,32,"Mbaꞌeta omboaxaa ꞌrã amboae regua kuery pe, haꞌe ramo ojavyky rei, ojojai rei haꞌe onyvõmba ꞌrã okuapy."
42,18,33,Oinupãmba ma rire ojukaa ꞌrã. Haꞌe gui mboapy araa py onhemboete ju ꞌrã — heꞌi.
42,18,34,"Haꞌe rami teĩ haꞌe kuery neĩ peteĩ henda py noendu kuaai povaꞌe ayvu, mbaꞌe heꞌia paa ndoikuaa ukai ramo. Haꞌe kuery ndoikuaai ae ijayvua."
42,18,35,; Jericó tetã py ovaẽ raiꞌi ovya py peteĩ ára revegua eꞌỹ oguapy oiny tape yvýry mbaꞌemo re ojerurea py.
42,18,36,Haꞌe vaꞌe ma heta vaꞌe kuery oaxa nhendua oendu vy oporandu mbaꞌe pa oikoa re.
42,18,37,Haꞌe ramo ixupe omombeꞌua Nazaré pygua Jesus oaxaa.
42,18,38,"Haꞌe ramo ojapukai:— Jesus Davi ramymino, xemboaxy ke — heꞌi."
42,18,39,"Haꞌe ramo tenonde ojeꞌoi vaꞌe aipoeꞌi okyrirĩ aguã. Haꞌe rami teĩ ojapukaive tema:— Jesus Davi ramymino, xemboaxy ke."
42,18,40,Haꞌe ramo Jesus opyta vy ogueru ruka. Haꞌe ovaẽ ramo oporandu ixupe:
42,18,41,"— Mbaꞌe tu reipota ndevy ajapo?Ombovai:— Senhor, xee ma aexaxe — heꞌi."
42,18,42,Haꞌe ramo Jesus aipoeꞌi:— Exa haꞌvy. Rejeroviaa ndereraa jepe ma.
42,18,43,"Haꞌe ramove oexa, haꞌe Nhanderuete pe oporaei ovy hupive. Heta vaꞌe kuery haꞌe javive haꞌe nunga oexa vy oporaei avi jogueravy Nhanderuete pe."
42,19,1,Imposto re nhombopaga vaꞌety Zaqueu oo jepeagueJericó py Jesus oike vy oaxa ovy tetã rupi.
42,19,2,"Haꞌe py oiko peteĩ ava Zaqueu hery vaꞌe, imposto re nhombopaga vaꞌety ruvixa oguerekopa vaꞌe."
42,19,3,"Haꞌe vaꞌe oexaxe mavaꞌe pa Jesus, teĩ ndaꞌevei heta vaꞌe kuery gui, ikarapeꞌi vaꞌe vy."
42,19,4,"Haꞌe vy onha ovy henonderã, ojeupi peteĩ sicômoro rakã re oexa aguã, haꞌe rupi ꞌrãe oaxa ramo."
42,19,5,"Haꞌe py Jesus ovaẽ vy yvate omaꞌẽ reve aipoeꞌi ixupe:— Zaqueu, eguejy pojava ke, kovaꞌe ára ma apyta ꞌrã ndero py — heꞌi."
42,19,6,"Haꞌe ramo oguejy pojava, ovyꞌa reve oguerovaẽ."
42,19,7,"Haꞌe javive haꞌe nunga oexa vaꞌe ijayvu rei okuapy, heko vai vaꞌe ro py ovaẽ ramo."
42,19,8,"Haꞌe gui ma Zaqueu opuꞌã vy aipoeꞌi Senhor pe:, "
42,19,9,"Haꞌe ramo Jesus aipoeꞌi ixupe:— Kovaꞌe ára ma oĩ kovaꞌe oo py oo jepe vaꞌe, mbaꞌeta kovaꞌe ava voi Abraão ramymino oiko.29 py oĩa rami, “ojerovia vaꞌe ae Abraão ramymino kuery ikuai”, haꞌe “Cristo pegua peiko vy peẽ kuery voi Abraão ramymino kuery pendekuai.”"
42,19,11,"Dez hatãꞌi vaꞌe ouro guigua omombeꞌuagueHaꞌe nunga haꞌe kuery oendu ramo Jesus peteĩ ayvu ju omombeꞌu mbaꞌemo re ombojoja vy, mbaꞌeta Jerusalém py ovaẽ raiꞌi ma ramo oexaꞌã teĩ okuapy Nhanderuete poꞌakaa ojekuaa ta ma aguã re."
42,19,12,"Haꞌe ramo aipoeꞌi:— Peteĩ ava yvatekueve regua oo amboae yvy re onhembopoꞌaka uka, haꞌe gui ojevy ju aguã."
42,19,13,"Haꞌe vy dez guembiguai oenoĩ vy haꞌe kuery pe oiporuka dez hatãꞌi vaꞌe ouro guigua ovareve vaꞌe. Haꞌe vy aipoeꞌi: “Kovaꞌe peráta pemboetave ke ajevy peve”, heꞌi."
42,19,14,"— Haꞌe rã hetarã kuery mboae ndaꞌijaꞌei vy hakykue omondouka huvixave oĩ vaꞌe pe aipoeꞌi vaꞌerã: “Ore kuery ma ndoroipotai haꞌe vaꞌe oreruvixarã”, heꞌi vaꞌerã."
42,19,15,"— Haꞌe rami teĩ ombopoꞌaka ma ramo ou ju, haꞌe vy oenoĩ uka guembiguai kuery peráta jopyare, marã rami pa peteĩ-teĩ oguerekoague oikuaa aguã."
42,19,16,"— Tenonde ou vaꞌe aipoeꞌi: “Xeruvixa, ndeperáta gui ma dez ju ajouve.”"
42,19,17,"— Haꞌe ramo huvixa ombovai: “Haꞌeve ete ma tembiguai porã. Mbovyꞌi vaꞌe re repena kuaa rire dez tetã re ju ndepoꞌaka ꞌrã”, heꞌi."
42,19,18,"— Amboae ju ou vy aipoeꞌi: “Xeruvixa, ndeperáta gui ajouve ju peteĩ nhiruĩ.”"
42,19,19,"— Haꞌe vaꞌe pe ma aipoeꞌi: “Ndee ma peteĩ nhiruĩ tetã re ꞌrã ndepoꞌaka”, heꞌi."
42,19,20,"— Haꞌe gui amboae ju ou vy aipoeꞌi: “Xeruvixa, apy ma aru ju ndeperáta ajukue py anhovã vy amoĩ porã vaꞌekue."
42,19,21,"Mbaꞌeta ndegui xee akyje, ivai rei vaꞌe reiko ramo. Remoĩ porãaty gui eꞌỹ renoẽ, haꞌe renhotỹague gui eꞌỹ ꞌrã remonoꞌõ vaꞌe”, heꞌi."
42,19,22,"— Haꞌe ramo ombovai: “Tembiguai heko vai vaꞌe, ndeayvuague rupi ae ꞌrã rombopaga. Reikuaa ri tyꞌy xevai rei vaꞌea, amoĩ porãaty gui eꞌỹ teĩ anoẽ, haꞌe anhotỹague gui eꞌỹ amonoꞌõ ꞌrãa? Haꞌe rami vy mbaꞌe re tu xeperáta ma peráta renda py neremoĩ, ajevy vy ajopy retave aguã?” heꞌi.?"
42,19,24,"— Haꞌe gui haꞌe py ikuai vaꞌe pe ju aipoeꞌi: “Peipeꞌa na peráta ixugui, haꞌe pemeꞌẽ dez oguereko vaꞌe pe.”"
42,19,25,"— Haꞌe rã haꞌe kuery aipoeꞌi: “Xeruvixa, haꞌe tu oguereko ae ma dez.”"
42,19,26,— Ombovai: “Xee aipoaꞌe pẽvy: Mbaꞌemo oguereko vaꞌe haꞌe javi pe omeꞌẽave ꞌrã. Haꞌe rã ndoguerekoi vaꞌe gui ma oguerekoꞌi vaꞌe voi oipeꞌaa ꞌrã.
42,19,27,"Haꞌe gui xerovaigua kuery nguvixarã ndaxepotai vaꞌekue ma peru, pejukapa aexaa py.”"
42,19,28,; ; Po rami ijayvupa rire Jesus oove ju Jerusalém katy.
42,19,29,"Betfagé haꞌe Betânia py ovaẽ raiꞌi ma ovy vy yvyty Oliveiras katyꞌi, omondouka mokoĩ guemimboꞌe. Haꞌe kuery pe aipoeꞌi imondovy:— Tapeo tenonde pevaꞌe tekoa oĩ vaꞌe py. Haꞌe py pevaẽ vy pejou ꞌrã peteĩ mburikaꞌi ixã re hiꞌaĩ vaꞌe, hiꞌáry avave rei noĩai teri vaꞌe. Pejora vy ke peru."
42,19,31,"Haꞌe gui xapyꞌa rei pẽvy amongue oporandu ꞌrã mbaꞌe re pa pejoraa re. Haꞌe ramo pembovai vy “Senhor ma oipota”, peje ꞌrã."
42,19,32,Haꞌe ramo omondouka vaꞌekue ojeꞌoi vy Jesus aipoeꞌiague rami meme ojou. Mburikaꞌi ojora jave ija aipoeꞌi:— Mbaꞌe re tu pejora?
42,19,34,Haꞌe kuery ombovai:— Senhor ma oipota — heꞌi.
42,19,35,"Haꞌe vy mymba ogueru vy hiꞌáry oipyo oao, haꞌe oupi Jesus hiꞌáry."
42,19,36,Hiꞌáry oo oiny ramo tape rupi oipyo okuapy oao.
42,19,37,Haꞌe gui yvyty Oliveiras gui oguejy ovya py ovaẽ raiꞌi ma jave hemimboꞌe kuery haꞌe javi oguerovyꞌa vy Nhanderuete pe oporaei atã ojeꞌoivy mbaꞌemo porã ojapo rã oexa vaꞌekue haꞌe javi re.
42,19,39,"Haꞌe rã amongue fariseu kuery heta vaꞌe kuery mbyte ikuai avi vaꞌe ma aipoeꞌi ixupe:— Poromboꞌea, ndeayvu na neremimboꞌe kuery pe."
42,19,40,Haꞌe rã haꞌe kuery pe ombovai:— Xee aipoaꞌe pẽvy: Haꞌe kuery okyrirĩ vaꞌe rire ita eteve voi oporaei ꞌrãgue — heꞌi.
42,19,41,Jerusalém tetã Jesus oexa vy ojaeꞌoagueJesus ovaẽ ovy vy tetã oexa vy ojaeꞌo.
42,19,42,Haꞌe vy aipoeꞌi:— Kovaꞌe ára rexa kuaa vaꞌe rire nemoingo porãarã ou vaꞌe. Teĩ aỹ haꞌe nunga ndoikuaa ukaai ndevy.“Ndee” heꞌia py ma peteĩꞌi pe rami ijayvu teĩ tetã pygua kuery haꞌe javive pe.
42,19,43,"Mbaꞌeta ovaẽ ꞌrã nderovaigua kuery ndejokopa aguã ára, jova-jovai katy gui nemboty heravy aguã."
42,19,44,"Nerenda ombovaipa vy ojukapa ꞌrã nememby kuery. Neĩ peteĩ ita ma ndoejai ꞌrã amboae ita áry, ndea py aju teĩ ndaxerexa kuaai rire."
42,19,45,", ; Haꞌe gui templo py oike vy oipeꞌapa mbaꞌemo vendea kuery haꞌe py ikuai vaꞌekue."
42,19,47,
42,19,48,"teĩ ndojuka uka kuaai teri, heta vaꞌe kuery haꞌe javi ojapyxaka vy ojou porã okuapy ramo."
42,20,1,"; Peteĩ ára templo py Jesus omboꞌe oiny heta vaꞌe kuery. Ayvu porã omombeꞌu jave oĩa py jogueru sacerdote yvatekueve vaꞌe, lei re nhomboꞌe vaꞌety haꞌe nhomongeta vaꞌety kuery."
42,20,2,Haꞌe vy aipoeꞌi okuapy ixupe:— Emombeꞌu orevy mavaꞌe poꞌakaa rupi pa haꞌe nunga rejapo reikovy. Mavaꞌe tu nembopoꞌaka?
42,20,3,Haꞌe ramo ombovai:— Xee voi aporandu ta pẽvy. Pemombeꞌu ke:
42,20,4,nhomongaraia pa yva guigua tyrã avakue guigua rakaꞌe? — heꞌi.
42,20,5,"Haꞌe ramo haꞌe kuery joupe-upe ranhe aipoeꞌi okuapy:— “Yva gui”, jaꞌe ramo “Mbaꞌe re tu haꞌvy ndapejeroviai hexe?” heꞌi ꞌrã nhandevy."
42,20,7,Haꞌe rami vy ombovai:— Ore ma ndoroikuaai.
42,20,8,Haꞌe rã Jesus ju ombovai:— Xee voi peẽ kuery pe namombeꞌui ꞌrã mavaꞌe poꞌakaa rupi pa haꞌe nunga ajapo aikovya.
42,20,9,"; Haꞌe rire povaꞌe ayvu ju Jesus omombeꞌu heta vaꞌe kuery pe, mbaꞌemo re ombojoja vy:— Peteĩ ava onhotỹ uva, haꞌe vy omboaxa opena vaꞌerã kuery po py. Haꞌe gui ma guekoa gui oguata oiko are aguã katy."
42,20,10,"Omonoꞌõa ára ovaẽ ramo opena vaꞌe kuerya py ombou peteĩ guembiguai, ixupe uvaꞌa omeꞌẽ okuapy aguã. Haꞌe ramo haꞌe kuery oinupã haꞌe ojavyky rei ma rire ombojevy rive ju. — Amboae guembiguai ju ombou. Haꞌe ramo haꞌe vaꞌe voi oinupãmba. Ojavyky rei rire ombojevy rive ju."
42,20,12,— Haꞌe gui mboapya ma ombou. Haꞌe vaꞌe re voi ojeaipa ma rire omoxẽ ju avi.
42,20,13,"— Haꞌe ramo uvaty ja aipoeꞌi ojeupe: “Mbaꞌe ndaꞌu ajapo ꞌrã? Amondouka ꞌrã xeraꞌy ayvu ete vaꞌe. Xapyꞌa rei rã ko omboetea ꞌrã”, heꞌi."
42,20,14,"— Haꞌe rami teĩ opena vaꞌe kuery taꞌy oexa vy aipoeꞌi joupe-upe: “Pevaꞌe ma uvaty jarã ete. Jajuka na, uvaty nhandevy ju opyta aguã”, heꞌi okuapy."
42,20,15,Haꞌe vy uvaty gui oguenoẽ vy ojuka.— Mbaꞌe ndaꞌu uvaty ja ojapo ꞌrã haꞌe kuery re?
42,20,16,"Haꞌe ou vy omomba ꞌrã opena vaꞌekue, haꞌe amboae kuery pe ju omboaxa ꞌrã uvaty — heꞌi.Haꞌe rã haꞌe vaꞌe ayvu oendu vaꞌe kuery aipoeꞌi:— Haꞌe nunga ete taꞌvy toiko eme."
42,20,17,Haꞌe rã Jesus haꞌe kuery re omaꞌẽ vaipa vy aipoeꞌi:
42,20,18,Haꞌe vaꞌe ita re hoꞌa vaꞌe haꞌe javi opẽmba ꞌrã. Haꞌe amongue áry ita hoꞌa ramo ikuꞌipa ꞌrã.
42,20,19,"; Haꞌe jave ae lei re nhomboꞌe vaꞌety haꞌe sacerdote yvatekueve vaꞌe ojopyxe teĩ, haꞌe kuery re ri ty raꞌe ijayvua oikuaa vy. Haꞌe rami teĩ heta vaꞌe kuery gui okyje guive."
42,20,20,"Haꞌe rami vy oikuaa pota okuapy hexe, amongue pe peráta omeꞌẽ guive, heko porã vaꞌe rami onhemoingo vy ayvu py omoĩ vai vy huvixa po py omboaxa aguã."
42,20,21,"Haꞌe vy ixupe oporandu vy aipoeꞌi:— Poromboꞌea, ore roikuaa ndee ndeayvu haꞌe renhomboꞌe porãa. Ndereikuaa pota rei avave re, haꞌe anhetẽ rupi renhomboꞌe Nhanderuete oipota vaꞌe re."
42,20,22,"Haꞌevea rami ri ndaꞌu César pe nhameꞌẽ imposto repy, tyrã pa any?"
42,20,23,Haꞌe rã Jesus ma haꞌe kuery omoĩ vaixea oikuaa vy ombovai:
42,20,24,— Pexa uka haꞌvy xevy peteĩ hatãꞌi vaꞌe. Mavaꞌe raꞌangaa haꞌe mavaꞌe rery haꞌvy oĩ?Aipoeꞌi okuapy:— César mbaꞌe ri.Haꞌe ramo Jesus aipoeꞌi haꞌe kuery pe:
42,20,25,— César mbaꞌe ri rã pemeꞌẽ haꞌvy César pe. Haꞌe rã Nhanderuete pegua ma Nhanderuete pe ae ꞌrã pemeꞌẽ — heꞌi.
42,20,26,Haꞌe rami rã heta vaꞌe kuery oendua py haꞌe kuery ndojopy reguai ayvu py. Ombovai kuaa rã oendu vy okyrirĩmba guive onhemondyipa vy.
42,20,27,; Ovaẽ avi amongue saduceu kuery. Haꞌe kuery ma nhanhemboete ju ꞌrãa ndogueroviai vaꞌe. Haꞌe vy oporandu okuapy ixupe:
42,20,29,Haꞌe gui ikuai rakaꞌe sete joegua. Tujave vaꞌe ma omenda vaꞌekue ri omano taꞌy eꞌỹ re.
42,20,30,"Haꞌe ramo tyvy mokoĩa vaꞌe, haꞌe gui mboapya vaꞌe ju omenda ranhe imeveꞌỹ vaꞌe re."
42,20,31,Haꞌe rami py sete-ve omano taꞌy eꞌỹ re meme.
42,20,32,Haꞌe gui mae ma kunha vaꞌe avi omano.
42,20,33,"Haꞌe gui onhemboete jevya ára ndaꞌu mavaꞌe eteꞌi ꞌrã oiko kunha vaꞌe me, kunha vaꞌe re sete-ve omenda rire? — heꞌi."
42,20,34,Haꞌe rã Jesus ombovai haꞌe kuery pe:— Ko yvy re ikuai vaꞌe ma omenda haꞌe nhomomenda ꞌrã.
42,20,35,"Haꞌe rã ára pyau onhemboete aguã ára oupity aguã oiporavo pyre ma nomendavei, neĩ nanhomomendavei ma ꞌrã."
42,20,36,"Nomanovei ma ꞌrã guive, mbaꞌeta omboete ju rire anjo kuery rami ma ꞌrã ikuai Nhanderuete raꞌy kuery ikuai vy."
42,20,37,"Haꞌe gui omano vaꞌekue onhemboete ju aguã regua ma Moisés ae ombopara. Mbaꞌeta yvyra rogue okai vaꞌe omombeꞌua py Senhor pe “Abraão, Isaque haꞌe Jacó Ruete”, heꞌi vaꞌekue."
42,20,39,"Haꞌe ramo lei re nhomboꞌe vaꞌety regua aipoeꞌi:— Poromboꞌea, rembovai porã — heꞌi."
42,20,40,Haꞌe vaꞌe rire avave rei ndaꞌipyꞌa guaxuvei ixupe oporandu aguã.
42,20,41,"; Haꞌe gui ma haꞌe kuery pe ju Jesus oporandu:— Mbaꞌexa ndaꞌu Cristo reko re pendeayvu vy aipopeje Davi ramymino oikoa rami? Mbaꞌeta Davi eteve voi aipoeꞌi py: “Senhor aipoeꞌi xe-Senhor pe: ‘Eguapy ke aiporu kuaa regua re,?"
42,20,43,"ndepy guýry nderovaigua kuery amoĩ eꞌỹa ja’, heꞌi vaꞌekue.”"
42,20,44,Haꞌe rami vy Davi voi “Senhor” heꞌi ixupe. Mbaꞌexa tu haꞌvy hamymino avi ri oiko?
42,20,45,; Heta vaꞌe kuery haꞌe javi oendua py Jesus aipoeꞌi guemimboꞌe kuery pe:
42,20,46,"— Penheangu ke lei re nhomboꞌe vaꞌety kuery gui, mbaꞌeta haꞌe kuery onhemonde ꞌrã ao puku py, haꞌe tetã mbyte rupi oipota ꞌrã oxaruraa porã. Onhemboꞌeaty py haꞌe ngaru oĩa py oguapy ꞌrã tenda tenondeve oĩ vaꞌe py anho."
42,21,1,Jesus templo py omaꞌẽ oiny vy oexa oguerekopa vaꞌe kuery peráta omeꞌẽ vy hyru py omoĩ rã.
42,21,2,Oexa avi peteĩ imeveꞌỹ vaꞌe omoĩ rã mokoĩ hatãꞌi vaꞌe ndovareiveꞌi vaꞌe.
42,21,3,Haꞌe vy aipoeꞌi:— Anhetẽ aipoaꞌe pẽvy: Pevaꞌe imeveꞌỹ vaꞌe iporiaukueꞌia ramive pavẽ gui omeꞌẽ retave.
42,21,5,", ; , Amongue ijayvu templo ojou porãa rupi, mbaꞌeta ita porã haꞌe omeꞌẽ mbyre py ombojeguaa rire."
42,21,6,"Haꞌe ramo Jesus ombovai:— Aỹ pexa pa pevaꞌe nunga? Ovaẽ ꞌrã oitypaa ára, neĩ peteĩ ita amboae ita áry ndopytai aguã."
42,21,7,"; Oporandu okuapy ixupe:— Oremboꞌea, arakaꞌe ꞌrã tu haꞌe nunga oiko? Mbaꞌexa tu roikuaa ꞌrã ovaẽ raiꞌi maa?"
42,21,8,"Ombovai:— Penheangu ke haꞌvy penhembotavy uka eꞌỹ aguã. Mbaꞌeta heta ꞌrã ou xerery rupi “Xee ae ri”, eꞌỹ vy “Ovaẽ ma hora”, heꞌi rive vaꞌe. Tapeo eme hupive."
42,21,9,"Penhemondyi eme “Joe opuꞌã” ꞌea rã pendu vy, neĩ “Huvixa kuery re opuꞌã”, ꞌea teĩ. Haꞌe nunga ranhe ꞌrãe oiko teĩ opa aguã eꞌỹ teri — heꞌi."
42,21,10,"Aipoeꞌi avi haꞌe kuery pe:— Peteĩ-teĩ tetã pygua kuery opuꞌã ꞌrã amboae tetã pygua re, haꞌe peteĩ-teĩ regua amboae regua re ꞌrã opuꞌã."
42,21,11,"Yvy oryryi ꞌrã, oiko ꞌrã mbaꞌeaxy vaikue haꞌe karuai. Oiko ꞌrã nhomondyipaa, yva re hexa pyrã tuvixa vaꞌe voi."
42,21,12,"Haꞌe nunga oiko eꞌỹ mbove pendejopya haꞌe penemoingo axya ꞌrã. Xerery rupi pendekuai ramo pendereraa ꞌrã onhemboꞌeaty py, nhuã py haꞌe huvixa kuerya py."
42,21,13,Haꞌe nunga pendere oiko ꞌrã ayvu pemombeꞌu aguã.
42,21,14,Haꞌe nunga rupi pendepyꞌa eta rei eme pembovai aguã re.
42,21,15,"Mbaꞌeta xee ae ꞌrã ameꞌẽ pendeayvurã haꞌe peneꞌarandu aguã, pendere ijaꞌe eꞌỹ vaꞌe kuery ndaꞌipoꞌakai, neĩ nombovai kuaai aguã rami."
42,21,16,"Penderu kuery voi penemboꞌa uka ꞌrã, penderegua, penetarã haꞌe peneirũ kuery voi, amongue pendejukaa ꞌrã guive."
42,21,17,Xerery káuxa pavẽ ndaꞌijaꞌevei ꞌrã pendere.
42,21,18,Haꞌe rami teĩ neĩ peteĩ pendeꞌa nokanhyi ꞌrã peneakã guigua.
42,21,19,Peĩ atãa py pereko riae ꞌrã penenheꞌẽ.
42,21,20,; — Haꞌe gui xondaro kuery Jerusalém tetã ojokopa rã pexa vy peikuaa ꞌrã ombovaipa ta maa.
42,21,21,"Haꞌe ramo Judéia pygua kuery tonhamba yvyty re. Tetã py ikuai vaꞌe voi toopa, mbaꞌety rupi ikuai vaꞌe voi toike eme tetã py. Haꞌe vaꞌe ára ma nhombopagapaa ára, ipara oinya haꞌe javi ojeupity aguã."
42,21,23,"— Haꞌe vaꞌe ára ma ndaꞌevei ꞌrã imemby ryruꞌi haꞌe imemby kambu vaꞌe pe. Mbaꞌeta yvy re oiko ꞌrã teko axy kovaꞌe kuery mbopagaarã. Ojukaa ꞌrã kyxe py, haꞌe escravo-rã ogueraapaa ꞌrã yvy jave rupi. Judeu eꞌỹ vaꞌe kuery poꞌakaa ára opa eꞌỹa ja haꞌe kuery opyrõmba ꞌrã Jerusalém tetã re."
42,21,25,"; — Kuaray, jaxy haꞌe jaxy-tata re ojekuaa ꞌrã hexa pyrã. Yeꞌẽ revovo haꞌe yai opuꞌã-puꞌã vaꞌe gui yvy regua ikuai vaꞌe ndaꞌevei haꞌe ndoikuaai rei ꞌrã okuapy. Yvy re mbaꞌemo vai oiko ta vaꞌe gui avakue onhemondyi vy hoꞌapa ꞌrã. Mbaꞌeta yva re ipoꞌakakueve ikuai vaꞌe voi oitypaa ꞌrã."
42,21,27,Haꞌe gui ma oexaa ꞌrã Ava raꞌy ojeapo vaꞌekue arai rupi ou rã opoꞌaka haꞌe guexakãmba reve.
42,21,28,"Haꞌe nunga oiko aguã ijypy ramo pevyꞌa, pemopuꞌã peneakã, mbaꞌeta ovaẽ ta ma pendereraa jepea."
42,21,29,; Peteĩ ayvu omombeꞌu avi mbaꞌemo re ombojoja vy. Haꞌe vy aipoeꞌi haꞌe kuery pe:— Peikuaa pota figoꞌy haꞌe yvyra ikuai vaꞌe re.
42,21,30,Mbaꞌeta hokypa rã pexa vy peikuaa ꞌrã ára pyau ovaẽ raiꞌi maa.
42,21,31,Haꞌe rami ae xeayvuague oiko rã pexa vy peikuaa ꞌrã Nhanderuete poꞌakaa ojekuaa aguã ovaẽ raiꞌi maa.
42,21,33,Yva haꞌe yvy opa ꞌrã. Haꞌe rã xeayvuague ma ndoaxa rivei ꞌrã.
42,21,34,"— Haꞌe nunga rupi peiko kuaa pota pendepyꞌa pemonyẽ eꞌỹ aguã opa marã rei pendekuaia, pekaꞌua, neĩ mbaꞌemo ko yvy re ikuai vaꞌe re pepenaa guive, pendere haꞌe vaꞌe ára ou xapyꞌa eꞌỹ aguã nhuã rami."
42,21,35,Mbaꞌeta ko yvy re ikuai vaꞌe haꞌe javi re ou ꞌrãe.
42,21,36,"Peikuaa pota haꞌe pejerure riae mbaꞌemo oiko vaꞌerã gui peo jepe aguã, haꞌe Ava raꞌy ojeapo vaꞌekue renonde peneꞌaĩ aguã."
42,21,37,Jesus ijayvu rã heta vaꞌe kuery ojapyxaka okuapyagueKoꞌẽ nhavõ Jesus nhomboꞌe oikovy templo py. Haꞌe gui pyávy ma oo ꞌrã Oliveiras yvyty re oke aguã.
42,21,38,Haꞌe rã heta vaꞌe kuery haꞌe javi ma ajeꞌive reve ꞌrã jogueraa templo py ijayvu rã ojapyxaka aguã.
42,22,1,"; , Ovaẽ rai ma ngaru mbojape imbovua revegua eꞌỹ “Páscoa” ꞌepy vaꞌe ára."
42,22,2,"Sacerdote yvatekueve vaꞌe haꞌe lei re nhomboꞌe vaꞌety kuery oikuaa pota okuapy marã rami vy pa Jesus ojuka aguã, mbaꞌeta heta vaꞌe kuery gui okyje."
42,22,3,"; , Haꞌe gui ma Satanás ipoꞌaka peteĩ hemimboꞌe kuery doze ikuai vaꞌe regua Iscariotes hery vaꞌe pyꞌa re. Haꞌe ramo oo jogueroayvu aguã sacerdote yvatekueve vaꞌe haꞌe jopya ruvixa kuery reve, haꞌe kuery pe Jesus ojopy uka aguã re."
42,22,5,Haꞌe ramo haꞌe kuery oguerovyꞌa vy ixupe ijayvu peráta omeꞌẽ aguã re.
42,22,6,ojou porã vy oikuaa pota haꞌe kuery pe ojopy uka aguã pavẽ opuꞌã eꞌỹ re.
42,22,7,; Ovaẽ ma ngaru mbojape imbovua revegua eꞌỹ Páscoa ára okaru aguã.
42,22,8,"Haꞌe ramo Jesus omondouka Pedro haꞌe João. Haꞌe vy aipoeꞌi:— Tapeo, pereko katu Páscoa ára jakaru aguã."
42,22,9,Haꞌe rã oporandu ixupe:— Mamo tu reipota roguereko katu?
42,22,10,Jesus ombovai:— Tetã py pevaẽ vy peovaexĩ ꞌrã peteĩ ava yryru revegua. Tapeo hupive opy oikea peve. Hoo vaꞌe pe ke aipopeje: “Oremboꞌea oporandu uka kuri ndevy: Mamo pa oĩ opy jaꞌo Páscoa ára xeremimboꞌe kuery reve rokaru aguã?” heꞌi uka.
42,22,12,Haꞌe ramo oexa uka ꞌrã pẽvy peteĩ opy jaꞌo tuvixa vaꞌe opa mbaꞌe oĩa. Haꞌe py ae ꞌrã pereko katu — heꞌi.
42,22,13,Haꞌe rami rã jogueraa vy ojoupa Jesus aipoeꞌiague rami. Haꞌe vy oguereko katu Páscoa ára okaru okuapy aguã.
42,22,14,
42,22,15,"Haꞌe vy aipoeꞌi haꞌe kuery pe:— Xee ma kovaꞌe Páscoa ára akaruxe ete pendereve, aiko axy eꞌỹ mboveꞌi. Mbaꞌeta aipoaꞌe pẽvy: Ndaꞌuvei ma ꞌrã kovaꞌe nunga Nhanderuete poꞌakaa py ojeupity eꞌỹa ja — heꞌi."
42,22,17,"Haꞌe gui ojopy karo. Oguerovyꞌa vy aipoeꞌi:— Pejopy, pembojaꞌo jomeme."
42,22,18,"Xee aipoaꞌe pẽvy: Aỹ gui ma ndayꞌuvei ma ꞌrã uva rykue, Nhanderuete poꞌakaa ovaẽ eꞌỹa ja."
42,22,19,; Peteĩ mbojape ju ojopy. Haꞌe vy oguerovyꞌa ma vy oipeꞌã-peꞌãꞌi vy omeꞌẽ. Aipoeꞌi:— Kovaꞌe ma xerete peẽ kuery re vy ameꞌẽ vaꞌerã regua. Guĩ nunga pejapo ꞌrã xere penemaꞌenduꞌaa rupi — heꞌi.
42,22,20,"Haꞌekue rami ju okarupa ma rire karo ojopy vy aipoeꞌi:— Kovaꞌe karo ma xereve guarã ipyau vaꞌe ajapo vaꞌe regua, peẽ kuery re vy xeruguy amoẽ uka ta vaꞌe rupi."
42,22,21,Haꞌe rami teĩ xejopy uka nhemiarã oĩ avi xereve mesa py.
42,22,22,Mbaꞌeta Ava raꞌy ojeapo vaꞌekue ma hekorã ipara oĩa rami ae ꞌrã oo. Haꞌe rã ijopy uka nhemiare pe ma ndaꞌevei ete ꞌrã — heꞌi.
42,22,23,Haꞌe ramo joupe-upe oporandu okuapy mavaꞌe eteꞌi pa haꞌe kuery regua ojopy uka ꞌrãa re.
42,22,24,Yvatekueve vaꞌe yvyĩve vaꞌe rami ikuai aguã re ijayvuagueHemimboꞌe kuery joo rami eꞌỹ-eꞌỹ ijayvu okuapy mavaꞌe eteꞌi pa joegui yvateve vaꞌea oikuaaxe vy.
42,22,25,"Haꞌe rami rã Jesus aipoeꞌi haꞌe kuery pe:— Yvy regua huvixa kuery ipoꞌaka ꞌrã haꞌe kuery re, haꞌe ipoꞌakakue pe “Ojapo porã vaꞌe”, ꞌea ꞌrã."
42,22,26,Haꞌe rã pende kuery ma haꞌe rami eꞌỹ ꞌrã. Haꞌe rami ꞌrãgue py peẽ kuery vaꞌe regua joegui yvatekueve vaꞌe ma yvyĩgueve rami ꞌrã ikuai. Joguerekoa ma nhoembiguai rami ꞌrã ikuai.; 
42,22,27,Mbaꞌeta mavaꞌe ndaꞌu joegui yvateve: mesa py oĩ vaꞌe tyrã pa joupe ojara vaꞌe? Mesa py oĩ vaꞌeꞌỹ teve? Haꞌe rami teĩ xee ma peẽ kuery mbyte aiko joupe ojara vaꞌe rami.
42,22,28,"— Peẽ kuery ma xereve pendekuai riae vaꞌekue xereko aꞌãa haꞌe javi rupi. Haꞌe rami rire xee rombopoꞌaka Xeru xembopoꞌakaague rami avi,"
42,22,30,"xepoꞌakaa py peẽ kuery avi pekaru haꞌe peyꞌu aguã xe-mesa py, haꞌe tenda pepenaaty py peguapy vy Israel kuery doze regua ikuai vaꞌe re pepena aguã."
42,22,31,"; ; — Simão, Simão, maꞌẽ, Satanás ojerure penderereko aguã trigo ombogua vaꞌe rami."
42,22,32,"Haꞌe rã xee ma ajerure ndere, rejeroviaa gui rejepeꞌa eꞌỹ aguã. Haꞌe rire rejeko rerova ju ma vy emombaraete nde-irmão kuery — heꞌi."
42,22,33,"Simão Pedro ombovai:— Senhor, xevy pe haꞌeve ndereve nhuã py aa, haꞌe amano aguã voi."
42,22,34,"Haꞌe rã Jesus aipoeꞌive ju ixupe:— Pedro, xee aipoaꞌe ndevy: Kuri uru ava ojapukai eꞌỹ mbove mboapykue renhemombeꞌu ꞌrã xekuaa eꞌỹ vaꞌe rami."
42,22,35,"Kyxe re ijayvuagueHaꞌe gui Jesus oporandu haꞌe kuery pe:— Xee romondouka jave peráta ryru reveꞌỹ, voko, haꞌe pendepy regua reveꞌỹ jave pendevy oata teve rakaꞌe mbaꞌemo?— Any, mbaꞌeve rei — heꞌi okuapy."
42,22,36,"Haꞌe ramo aipoeꞌi:— Haꞌe gui aỹ gui ma peráta ryru pereko vaꞌe peraa, voko guive. Haꞌe kyxe ndaperekoi vaꞌe ma pendecapa pevende ꞌrã pejogua aguã."
42,22,37,"Mbaꞌeta xerekorã ipara oiny vaꞌe ojeupity ꞌrãe: “Jojuka rive vaꞌety rami ꞌrã oguerekoa”, heꞌiague rami. Xerekorã ipara oiny vaꞌe ojeupity ta ma — heꞌi."
42,22,38,"Haꞌe rami rã haꞌe kuery aipoeꞌi:— Senhor, apy ma mokoĩ kyxe roguereko.Ombovai:— Haꞌeve ma!"
42,22,39,; Oliveiras yvyty katy ju oo oikoaty rami vy. Hupive hemimboꞌe kuery ojeꞌoi avi.
42,22,40,Ooxeague py Jesus ovaẽ ma vy aipoeꞌi haꞌe kuery pe:— Penhemboꞌe ke pendereko aꞌãa py pejeity uka eꞌỹ aguã — heꞌi.
42,22,41,"Haꞌe rã haꞌe ma mombyryꞌi ojepeꞌa ovy, haꞌe guenapyꞌã re oĩ vy onhemboꞌe."
42,22,42,"Haꞌe vy aipoeꞌi:— Xeru, reipota ramo xegui oaxa ꞌrãgue kovaꞌe karo. Haꞌe rami avi xee aipota vaꞌe ma toiko eme, ndee reipota vaꞌe ae toiko — heꞌi."
42,22,43,[Haꞌe jave ou peteĩ anjo yva pygua omombaraete vy.
42,22,44,Haꞌe rã ojexavai vy hatãve tema onhemboꞌe ramo hyꞌai voi huguy rami otyky yvy py.
42,22,45,Haꞌe gui onhemboꞌea gui opuꞌã ju vy guemimboꞌe kuery ikuaia py oo. Haꞌe vy oexa rã okepa okuapy raꞌe iporiau vy.
42,22,46,"Haꞌe ramo aipoeꞌi haꞌe kuery pe:— Mbaꞌe re tu pekepa ri? Pepuꞌã katu, penhemboꞌe pendereko aꞌãa py pejeity uka eꞌỹ aguã."
42,22,47,; ; Haꞌe gui ijayvu teri hoꞌamy reve ovaẽ ma jogueruvy heta vaꞌe. Haꞌe kuery renonde ou oiny peteĩ hembiguai kuery doze ikuai vaꞌe regua hery vaꞌe. Haꞌe vy Jesus re onhemboja oova rayvu aguã.
42,22,48,"Haꞌe rã Jesus aipoeꞌi ixupe:— Judas, reayvu vy ꞌrãe tyꞌy rejopy uka Ava raꞌy ojeapo vaꞌekue?"
42,22,49,"Haꞌe ramo hexevegua kuery ma oiko ta vaꞌe oexa vy aipoeꞌi:— Senhor, haꞌeve pa orekyxe roiporu aguã? — heꞌi."
42,22,50,"Haꞌe vy haꞌe kuery vaꞌe regua peteĩ omboguai sacerdote yvateve vaꞌe rembiguai nambi oiporu kuaa regua rupi, haꞌe vy omboi."
42,22,51,"Haꞌe ramo Jesus aipoeꞌi:— Tove, haꞌeve ma! — heꞌi vyve inambi re opoko vy omonguera."
42,22,52,"Haꞌe gui Jesus ijayvu sacerdote yvatekueve vaꞌe pe, templo rarõa ruvixa haꞌe nhomongeta vaꞌety kuery ijopyarã ou vaꞌe kuery pe guive. Haꞌe vy aipoeꞌi:— Peẽ kuery ma kyxe haꞌe yvyra reve ri tyꞌy peju jojuka rive vaꞌety rami xejopy aguã?"
42,22,53,"Mbaꞌeta koꞌẽ nhavõ templo py peẽ kuery pendekuaia rupi aiko teĩ ndaxejopyi vaꞌekue. Haꞌe rami avi aỹ ma peẽ kuery hora ovaẽ, pytũ ipoꞌaka aguã."
42,22,54,"; ; , Haꞌe kuery ojopy vy sacerdote yvateve vaꞌe ro py ogueraa. Hakykue Pedro oo avi mombyryꞌi rupi."
42,22,55,Oka mbyte py ojapeꞌe okuapy aguã ojatapy ramo Pedro voi oguapy haꞌe kuery reve.
42,22,56,Haꞌe gui peteĩ tembiguai kunhataĩ ma Pedro tata yvýry oguapy oiny rã oexa vy omaꞌẽ ngatu hexe. Haꞌe vy aipoeꞌi:— Pevaꞌe voi hexeve oiko vaꞌety.
42,22,57,"Haꞌe ramo Pedro onhemboapu vy aipoeꞌi:— Kunha, xee tu aexa vaꞌeꞌỹ rima — heꞌi."
42,22,58,"Haꞌe vaꞌe rire amboae ju oexa vy aipoeꞌi:— Ndee voi taꞌvy haꞌe kuery regua teve.Haꞌe ramo Pedro ombovai:— Ava, xee tu haꞌe kuery regua eꞌỹ rima — heꞌi."
42,22,59,"Ajeꞌi ma rire amboae ju aipoeꞌi:— Pevaꞌe tu anhetẽ rima haꞌe kuery regua, mbaꞌeta haꞌe voi Galiléia pygua."
42,22,60,"Haꞌe ramo Pedro aipoeꞌive ju:— Ava, xee tu ndaikuaai rima ndeayvua — heꞌi. Haꞌe ijayvu teri reve uru ava ojapukai nhendu."
42,22,61,"Haꞌe ramove Senhor ojere vy omaꞌẽ Pedro re. Haꞌe ramo mae ma Pedro imaꞌenduꞌa ma Senhor aipoeꞌiague re: “Kuri uru ava ojapukai eꞌỹ mbove mboapykue ꞌrã renhemombeꞌu xekuaa eꞌỹ vaꞌe rami”, heꞌiague re."
42,22,62,Haꞌe rami vy Pedro ojepeꞌa vy ojaeꞌo vaipa.
42,22,63,; 
42,22,65,Haꞌe vy opa marã hexe ijayvuve tema ayvu vai rupi.
42,22,66,"; Koꞌẽ ajeꞌiveꞌi reve nhomongeta vaꞌety kuery, sacerdote yvatekueve vaꞌe haꞌe lei re nhomboꞌe vaꞌety kuery onhemboatypa okuapy. Haꞌe vy ogueru ruka omboayvu aguã. Haꞌe vy aipoeꞌi ixupe:"
42,22,67,— Ndee ma Cristo ri vy emombeꞌu orevy.Jesus ombovai:— Xee anhemombeꞌu ri ramo peẽ kuery ndaperoviai ꞌrã. Haꞌe gui xee aporandu ramo peẽ kuery voi naxembovai ꞌrã.
42,22,69,Aỹ gui ma voi Ava raꞌy ojeapo vaꞌekue oguapy ꞌrã Nhanderuete Ipoꞌakapa vaꞌe oiporu kuaa regua re — heꞌi.
42,22,70,Haꞌe ramo haꞌe javive aipoeꞌi:— Ndee ae ma nhiꞌã Nhanderuete Raꞌy?Ombovai:— Peẽ ae ri tu aipopeje haꞌe aikoa rami — heꞌi.
42,22,71,Haꞌe ramo haꞌe kuery joupe-upe aipoeꞌi:— Mbaꞌerã tu jaipotave hekokue mombeꞌuarã? Mbaꞌeta nhande kuery ae nhaendu ijuru gui.
42,23,1,", , ; ; Haꞌe gui ijaty okuapy vaꞌekue opuꞌãmba vy ogueraa Jesus huvixa Pilatos-a py."
42,23,2,"Haꞌe py ju hexe ijayvu vy aipoeꞌi okuapy:— Kovaꞌe ava ma rojou heta vaꞌe kuery omboꞌe vaikue rei rã, mbaꞌeta aipoeꞌi huvixa César pegua imposto repy romeꞌẽ veꞌỹ aguã. Aipoeꞌi avi Cristo huvixave oikoa rami — heꞌi okuapy."
42,23,3,Haꞌe rami rã Pilatos oporandu ixupe:— Ndee ma nhiꞌã judeu kuery pegua huvixave?Jesus ombovai:— Ndee ae ma aipoꞌre — heꞌi.
42,23,4,Pilatos aipoeꞌi sacerdote yvatekueve vaꞌe haꞌe heta vaꞌe kuery ijaty vaꞌe pe:— Xee ma mbaꞌeve py ndajoui kovaꞌe ava otekoavyague.
42,23,5,"Haꞌe ramo haꞌe kuery aipoeꞌive tema:— Haꞌe rami avi ojapo heta vaꞌe kuery opa marã rei ikuai aguã rami, Judéia haꞌe javi rupi omboꞌe vy, Galiléia py omboypya gui apy peve — heꞌi okuapy."
42,23,6,"Haꞌe rami Pilatos oendu vy oporandu Galiléia pygua paa re. Haꞌe vy huvixa Herodes openaa pygua oikoa oikuaa vy haꞌe vaꞌe pe ju omboaxa, mbaꞌeta haꞌe jave py Jerusalém py oĩ avi ramo."
42,23,9,Haꞌe rami vy opa marã re oporandu teĩ Jesus mbaꞌeve py nombovai.
42,23,10,Sacerdote yvatekueve vaꞌe haꞌe lei re nhomboꞌe vaꞌety kuery haꞌe py ikuai avi vaꞌe ma hekokue ramigua omombeꞌu okuapy ijayvu rei vy.
42,23,11,Haꞌe rami rã Herodes oguereko vaikue rei oxondaro kuery reve. Haꞌe vy peteĩ ao iporãve vaꞌe py omonhemonde vy Pilatos-a katy ju omondouka.
42,23,12,"Haꞌe vaꞌe ára guive Herodes haꞌe Pilatos joayvu, joe ndaꞌijaꞌei ete vaꞌekue ri."
42,23,13,; ; Haꞌe gui ma Pilatos omboatypa sacerdote yvatekueve vaꞌe haꞌe huvixa kuery heta vaꞌe kuery reve.
42,23,14,Haꞌe vy aipoeꞌi:— Kovaꞌe ava ma peẽ kuery peru kuri penetarã kuery opa marã rei omboꞌea rami peikuaa vy. Haꞌe gui ma pendua py xee amboayvu teĩ mbaꞌeve rei ndaikuaai pendeayvuague ramigua.
42,23,15,Neĩ huvixa Herodes voi ndoikuaai kuri. Haꞌe rami vy ae xea py ju ombou. Haꞌe nunga rupi xee aikuaa rã mbaꞌeve ndojapo vai omano aguã.
42,23,16,"Haꞌe rami vy ainupã uka ta, haꞌe gui ma apoi uka ju ꞌrã — heꞌi."
42,23,17,[Mbaꞌeta ngaru oikoa ára nhavõ opoi jepi ꞌrã peteĩ nhuã py oĩ vaꞌe.
42,23,18,"Haꞌe rami rã heta vaꞌe kuery haꞌe javi ojapukai vy— Eraa upe vaꞌe, haꞌe vy epoi Barrabás orevy — heꞌi okuapy."
42,23,19,"Barrabás ma nhuã py oĩ, tetã rupi nhomopuꞌãmba rei haꞌe jojukaague re."
42,23,20,Haꞌe gui ma Pilatos ma teĩgue ju aipoeꞌi Jesus opoixea rami.
42,23,21,"Haꞌe rami teĩ haꞌe kuery ma hatãve tema ojapukai okuapy:— Emoĩ kuruxu re, emoĩ kuruxu re! — heꞌi okuapy. Haꞌe ramo mboapykuea ma Pilatos oporandu haꞌe kuery pe:— Mbaꞌe nunga py tu ojapo vai rakaꞌe? Xee ma hexe mbaꞌeve ndaikuaai ajuka uka aguã. Haꞌe nunga rupi ainupã ukapa rire apoi ju ꞌrã — heꞌi."
42,23,23,Haꞌe rami rã katuve ma hatãve tema ojapukai okuapy kuruxu re omoĩ aguã re. Haꞌe kuery ojapukaia ipoꞌaka.
42,23,24,Haꞌe ramo Pilatos ojapo nho haꞌe kuery ojerurea.
42,23,25,Haꞌe rami vy opoi nhomopuꞌãmba rei vaꞌety jojukaague py nhuã py oĩ vaꞌe. Haꞌe rã Jesus ma omboaxa haꞌe kuery oipotaa rami oguereko aguã.
42,23,26,"; Haꞌe gui ma Jesus reraa kuery ovaexĩ peteĩ ava Cirene pygua Simão hery vaꞌe, mbaꞌety gui ou vaꞌekue. Haꞌe vy haꞌe vaꞌe axiꞌy áry ju omoĩ kuruxu, Jesus rakykue ogueraa aguã."
42,23,27,"Jesus ojuka aguã katy ogueraa agueHakykue heta ojeꞌoi, amongue kunhague voi ipyꞌa vai vy opexo re oipete-pete ojeꞌoivy."
42,23,28,"Haꞌe rami rã Jesus ojere vy aipoeꞌi haꞌe kuery pe:— Jerusalém memby kuery, pejaeꞌo eme xere, haꞌe rã pendejee haꞌe penememby kuery re ꞌrã pejaeꞌo."
42,23,29,"Mbaꞌeta ovaẽ ꞌrã aipopeje aguã ára: “Ovyꞌa ete ꞌrã imemby eꞌỹ vaꞌe, noikuavãi, neĩ nomokambui vaꞌe”, peje aguã."
42,23,30,"Haꞌe vaꞌe ára aipopeje ꞌrã yvyty pe: “Peꞌa ke oreꞌáry”, haꞌe yvyꞌãꞌi pe “Oreaoꞌi ke” peje ꞌrã.; "
42,23,31,"Mbaꞌeta yvyra pyau re haꞌe rami ojapoa rire, mbaꞌe tu ojapoa ꞌrã ipirukue re? — heꞌi."
42,23,32,Mokoĩ avi ogueraa joapo vai vaꞌety hexeve ojuka aguã katy.
42,23,33,"; ; Haꞌe gui ma peteĩ henda py ovaẽ Calvário ꞌepy vaꞌe py. Haꞌe py omoĩ kuruxu re, joapo vai vaꞌety kuery guive: peteĩ ijaxu eꞌỹa re, haꞌe rã amboae ma ijaxua re."
42,23,34,"Haꞌe ramo Jesus aipoeꞌi:— Xeru, eperdoa ke, mbaꞌeta haꞌe kuery ndoikuaai mbaꞌe pa ojapoa — heꞌi.Haꞌe gui ma ijao ombojaꞌo-jaꞌo xortea oexa vy."
42,23,35,"Heta vaꞌe kuery haꞌe py ikuai vaꞌe oexa okuapy oiko vaꞌe. Huvixa kuery voi ojojai rei vy aipoeꞌi:— Amboae kuery ogueraa jepe rire haꞌe ae ju tojereraa jepe, anhetẽ ri Cristo Nhanderuete rembiporavo oiko vy — heꞌi okuapy."
42,23,36,Xondaro kuery voi haꞌe rami ojojai rei reve onhemboja vy vinagre ogueru oyꞌu aguã. Haꞌe vy aipoeꞌi:
42,23,37,— Judeu kuery pegua huvixave ri reiko vy ejereraa jepe haꞌvy ndee ae — heꞌi.
42,23,38,"Inhakã áry omoĩa avi ipara [grego, romano haꞌe hebraico ayvu py: “ |yhwh{Kovaꞌe ma judeu kuery pegua huvixave” heꞌia."
42,23,39,"Mokoĩ joapo vai vaꞌety ijayvuaguePeteĩ joapo vai vaꞌety kuruxu re oĩ vaꞌe ojojai rei vy aipoeꞌi ixupe:— Ndee Cristo eꞌỹ ri tyꞌy? Ejereraa jepe na ndee ae, ore avi."
42,23,40,Haꞌe rã amboae ma oirũ ombovai vy ijayvu ete ixupe. Haꞌe vy aipoeꞌi:— Nhanderuete renonde teĩ ndee neremoĩ vaꞌe tyꞌy rejererokyje aguã? Mbaꞌeta pevaꞌe rami nhanembopagaa.
42,23,42,"Haꞌe vy aipoeꞌive ju:— Jesus, nemaꞌenduꞌa ke xere ndepoꞌakaa rupi reju jevy ma vy."
42,23,43,Jesus ombovai:— Anhetẽ aipoaꞌe ndevy: Kovaꞌe árave reĩ ꞌrã xereve ꞌamba marã eꞌỹ py — heꞌi.
42,23,44,; ; Kuaray mbyte raiꞌi jave kuaray naexakãvei. Yvy jave re pytũmba kuaray ojeroꞌa puku peve.
42,23,45,Haꞌe gui henda ikyꞌa eꞌỹ vaꞌe ropy ajukue okẽ regua oĩ vaꞌe oxoro mbyte rupi.
42,23,46,Haꞌe gui ma Jesus ojapukai atã:
42,23,47,Haꞌe nunga xondaro ruvixa oexa vy omboete Nhanderuete. Haꞌe vy aipoeꞌi:— Anhetẽ ae raꞌe kovaꞌe ava heko porã vaꞌekue — heꞌi.
42,23,48,"Heta vaꞌe kuery haꞌe py mbaꞌemo oiko vaꞌe oexa aguã ijatypa vaꞌekue ojepeꞌapa ju, ipyꞌa vai vy opexo re oipete-pete reve."
42,23,49,Haꞌe rã Jesus rexaaty kuery haꞌe kunhague Galiléia guive hupive ojeꞌoi vaꞌekue ma mombyryꞌi opytapa okuapy omaꞌẽ aguã.
42,23,50,"; ; Peteĩ ava oiko avi José hery vaꞌe, nhomongeta vaꞌety kuery regua heko porã vaꞌe. Haꞌe vaꞌe ma ndojou porãi oirũ kuery ojapoague. Haꞌe ma judeu kuery rekoa Arimatéia pygua, Nhanderuete poꞌakaa oarõ oikovy vaꞌe."
42,23,52,Haꞌe vaꞌe ma Pilatos-a py oo vy ojerure Jesus retekue re.
42,23,53,"Haꞌe rami vy yvyra gui omboguejy vy onhovã ajukue xiĩ porã vaꞌe py, haꞌe peteĩ itaova re ojoꞌo pyre py onhono porã, avave rei nonhono porãai teria py."
42,23,54,"Haꞌe vaꞌe ára ma mbaꞌemo oguereko katupaa ára, haꞌe sábado ovaẽ raiꞌi ma."
42,23,55,Galiléia gui kunhague Jesus rupive ou vaꞌekue ojeꞌoi avi oexa aguã itakua hetekue onhono porãague.
42,23,56,Haꞌe vy ojevy ju heakuã porã vaꞌe oguereko katu aguã imoeakuãarã.Haꞌe gui sábado ára ma opytuꞌu ranhe okuapy ojapo uka pyre rami vy.
42,24,1,"; ; Semana ijypya ára ajeꞌive reve kunhague ma hupa katy ju ojeꞌoi, heakuã porã vaꞌe oguereko katu vaꞌekue ogueraa vy."
42,24,2,Haꞌe kuery oexa rã ita ombojerea ma raꞌe itakua rokẽ gui.
42,24,3,Haꞌe kuery oike teĩ Senhor Jesus retekue ma ndojoui.
42,24,4,Haꞌe gui ma haꞌe kuery ndoikuaai rei okuapy jave mokoĩ avakue ojexa uka ijao hexakãmba vaꞌe.
42,24,5,Haꞌe ramo kunhague okyje vy yvy re anho omaꞌẽ joguerokuapy. Haꞌe ramo haꞌe kuery pe avakue aipoeꞌi:— Mbaꞌe re tu peka oikove vaꞌe omanogue rupa rupi?
42,24,6,"Haꞌe vaꞌe ma apy noĩvei ma, onhemboete ju ma. Penemaꞌenduꞌa ke Galiléia py teri oiko vy ijayvuague re: “Ava raꞌy ojeapo vaꞌekue ma omboaxaa ꞌrã heko vai vaꞌe kuery po py. Kuruxu re omoĩ rire mboapy araa py onhemboete ju ꞌrã”, heꞌiague re."
42,24,8,Haꞌe ramo mae kunhague imaꞌenduꞌa ijayvuague re.
42,24,9,Haꞌe rami vy hupa gui ojevy vy omombeꞌupa hemimboꞌe kuery onze-ve vaꞌe haꞌe hexevegua kuery haꞌe javi pe.
42,24,10,"Apóstolo kuery pe omombeꞌu vaꞌe ma Maria Madalena, Joana haꞌe Maria xy vaꞌe. Haꞌe kuery reve oo vaꞌekue voi omombeꞌu."
42,24,11,Haꞌe rami teĩ apóstolo kuery pe rã haꞌe vaꞌe ayvu omombeꞌu rive merami. Haꞌe vy ndogueroviai.
42,24,12,"Haꞌe rã Pedro ma opuꞌã vy onha ovy hupa katy. Haꞌe gui ojeyvy reve omaꞌẽ vy mbaꞌeve ndoexai, ajukue inhovãague eꞌỹ vy. Haꞌe vy ngoo katy ju oo, mbaꞌemo oiko vaꞌekue gui onhemondyi reve."
42,24,13,", Haꞌe vaꞌe árave haꞌe kuery vaꞌe regua mokoĩ jogueraa peteĩ tekoa Emaús ꞌepy vaꞌe katy, Jerusalém tetã gui dez quilômetro rivyvyia katy."
42,24,14,Haꞌe vaꞌe kuery ma mbaꞌemo oiko vaꞌekue haꞌe javi re ijayvu jogueravy.
42,24,15,Ijayvu tema jogueravy jave Jesus oupity vy oo avi haꞌe kuery reve.
42,24,16,"Haꞌe rami teĩ haꞌe kuery ndoexa kuaai ranhe, hexa moꞌãa vaꞌe rami."
42,24,17,Haꞌe ramo Jesus oporandu:— Mbaꞌe nunga re tu pendeayvu peovy peguataa rupi?Haꞌe ramo haꞌe kuery opyta iporiau reve.
42,24,18,"Haꞌe kuery regua peteĩ ombovai, Cleopas hery vaꞌe. Haꞌe vy aipoeꞌi:— Jerusalém tetã py reiko avi vaꞌeri ndereikuaai teve kuee rupi mbaꞌemo oiko vaꞌekue? Ndee anho rima ndereikuaai teri raꞌe — heꞌi."
42,24,19,"Haꞌe ramo oporandu:— Mbaꞌe nunga tu?Ombovai:— Jesus Nazaré pygua vaꞌe re oiko vaꞌekue. Haꞌe vaꞌe ma Nhanderuete renonde profeta ipoꞌakapa vaꞌe oiko vaꞌekue ayvu py haꞌe mbaꞌemo ojapoa py, heta vaꞌe kuery haꞌe javi oexaa rupi guive."
42,24,20,"Sacerdote yvatekueve vaꞌe haꞌe nhanderuvixa kuery omboaxa imbopagaarã po py, kuruxu re ojuka uka aguã. Ore kuery ma roexaꞌã teĩ Israel kuery reraa jepearã oikoa re. Haꞌe rami avi kovaꞌe ára reve vy mboapy ára ma ojapo haꞌe nunga oikoague."
42,24,22,"Anhetẽ avi amongue ore kuery revegua kunhague ange oremondyipave ju, mbaꞌeta koꞌẽ eꞌỹ re onhono porãague py ojeꞌoi"
42,24,23,teĩ ndojouvei Jesus retekue. Haꞌe vy ojevy vy aipoeꞌi anjo oexaague rami oikove jevy maa omombeꞌu vaꞌe.
42,24,24,Oreirũ kuery regua mboae ma onhono porãague py oo avi oikuaaxe vy kunhague omombeꞌua anhetẽ paa. Haꞌe rami teĩ ndoexai ae — heꞌi.
42,24,25,Haꞌe rami rã Jesus aipoeꞌi haꞌe kuery pe:— Napeneꞌarandui haꞌe peneakã ratã vaꞌe perovia aguã profeta kuery omombeꞌu vaꞌekue. Cristo ndaꞌu ndoiko vai ꞌrã ri guexakãa py oike aguã? — heꞌi.
42,24,28,"Haꞌe gui ma haꞌe kuery tekoa ovaẽxeague py ovaẽ ramo Jesus oove aguã re ijayvu. Haꞌe rã haꞌe kuery ma oguerovaẽxe vy aipoeꞌi:— Evaẽ na orea py, mbaꞌeta kaꞌaru ma, pytũ ma — heꞌi. Haꞌe ramo haꞌe kuery reve ovaẽ opyta aguã."
42,24,30,Haꞌe gui mesa py ovaẽmba ma ramo Jesus ma mbojape ojopy vy oguerovyꞌa. Haꞌe vy oipeꞌã vy omeꞌẽ haꞌe kuery pe.
42,24,31,Haꞌe ramove haꞌe kuery rexa ojepeꞌa rã oexa kuaa ju. Haꞌe rã okanhy xapyꞌa haꞌe kuerya gui.
42,24,32,Haꞌe rami rã joupe aipoeꞌi:— Anhetẽ ae rãke tape rupi jaguataa rupi nhandepyꞌa re nhaendu kuri javyꞌaa nhandevy kuaxia para omombeꞌu porãve rã — heꞌi.
42,24,33,Haꞌe vyve opuꞌã vy Jerusalém katy ju ojevy jogueravy onze hemimboꞌe kuery ijatypa okuapya py amboae kuery reve. Haꞌe ramo haꞌe vaꞌe kuery ranhe aipoeꞌi:— Senhor onhemboete ju vy ojexa uka ma kuri Simão pe — heꞌi okuapy.
42,24,35,"Haꞌe gui mokoĩve ju omombeꞌu tape rupi oiko vaꞌekue, haꞌe mbojape oipeꞌã rã oexa kuaa ague."
42,24,36,", Haꞌe nungakue re haꞌe kuery ijayvu teri reve Jesus ae ojekuaa hoꞌamy haꞌe kuery mbyte. Haꞌe vy aipoeꞌi:— Toĩ peẽ kuery re mbyꞌa porã."
42,24,37,Haꞌe kuery onhemondyipa vy “ꞌÃgue po ojexa uka” heꞌi.
42,24,38,"Haꞌe ramo aipoeꞌive ju:— Mbaꞌe re tu penhemondyipa, haꞌe pendepyꞌa re oĩ ri ndaperoviai aguã?"
42,24,39,"Pemaꞌẽ haꞌvy xepo haꞌe xepy re, xee ae aikoa peikuaa aguã. Pepoko na xere perovia aguã, mbaꞌeta ãgue ma ndaoꞌoi, neĩ naꞌikãguei xee rami eꞌỹ — heꞌi."
42,24,40,Po rami ijayvu vy oexa uka opo haꞌe opy.
42,24,41,Haꞌe kuery ovyꞌa haꞌe onhemondyi vy ndogueroviai teri rã Jesus aipoeꞌi:— Mbaꞌeve ndaperekoi pa haꞌu vaꞌerã?
42,24,42,Haꞌe ramo ixupe omeꞌẽ peteĩ pira mbixy pẽgueꞌi [haꞌe ei hetãgueꞌi reve.
42,24,43,Haꞌe ramo haꞌe kuery oexaa py hoꞌu.
42,24,44,"Kuaxia para Jesus omombeꞌu porãveagueHaꞌe gui ma Jesus aipoeꞌi haꞌe kuery pe:— Pendereve aiko teri vy aipoaꞌe vaꞌekue: “Ojeupity ꞌrãe xerekorã Moisés lei oeja vaꞌekue, profeta kuery ayvukue haꞌe re oĩa rami”, heꞌiague."
42,24,45,Haꞌe rami vy haꞌe kuery pe omombeꞌu porãve ipara oiny vaꞌe.
42,24,46,Haꞌe vy aipoeꞌi:
42,24,49,"Haꞌe ramo pendevy ambou ꞌrã Xeru omeꞌẽ ꞌrã vaꞌekue. Haꞌe nunga rupi pepyta ranhe tetã py, yvate gui penembopoꞌakaarã pendere onhemonde eꞌỹa ja."
42,24,50,", Haꞌe gui ma Betânia tekoa peve guemimboꞌe kuery ogueraa vy opo oupi reve ogueroayvu porã."
42,24,51,"Ogueroayvu teri reve ojepeꞌa ovy haꞌe kuerya gui, yva re oupia heravy ramo."
42,24,52,Haꞌe ramo haꞌe kuery omboete vy Jerusalém katy ojevypa jogueravy ovyꞌa reve.
42,24,53,Haꞌe vy templo py tema ikuai Nhanderuete omboetea py.
43,1,1,"ayvu porã ombopara vaꞌekueJypyꞌi guive Ayvu oiko vaꞌekue ava ju ojeapoague re ijayvuaJypyꞌi guive Ayvu oiko. Ayvu ma Nhanderuete reve oiko rakaꞌe, haꞌe Ayvu ma Nhanderuete ae.Ayvu py ma jaikuaa uka ꞌrã nhandepyꞌa re oĩ vaꞌe. Haꞌe gui Jesus Cristo ma Nhanderuete pyꞌa re oĩ vaꞌe kuaa ukaarã ou versículo 18."
43,1,2,Haꞌe ma jypyꞌi guive oiko rakaꞌe Nhanderuete reve.
43,1,3,Haꞌe vaꞌe rupi ae opa mbaꞌe ojapoa rakaꞌe. Neĩ peteĩve ma ndoikoi haꞌe ojapo vaꞌekueꞌỹ.; ; 
43,1,4,"Hexe oĩ tekove, haꞌe hekove ma avakue moexakãarã oĩ. Hendy vaꞌe ma pytũ rupi hexakã, pytũ ma hexe ndaꞌipoꞌakai."
43,1,6,Oiko rakaꞌe peteĩ ava Nhanderuete ombou vaꞌekue hery vaꞌe.; 
43,1,7,"Haꞌe vaꞌe ma imombeꞌuarã ou, hendy vaꞌe rekorã kuaa ukaarã, hendy vaꞌe ou rã hexe pavẽ ojerovia aguã."
43,1,8,"ma hendy vaꞌe ete eꞌỹ, hendy vaꞌe mombeꞌuarã rive ou."
43,1,9,Hendy vaꞌe ete ma yvy re ou vy omoexakã ꞌrã avakue haꞌe javi.
43,1,10,Haꞌe gui Ayvu ma yvy ixupe ojapo ukaa vaꞌekue re ae ou teĩ yvy regua kuery ndoexa kuaai. Guetarã kuerya py ae ou teĩ hetarã kuery nomovaẽi.
43,1,12,"Haꞌe rã ojee omovaẽ vaꞌe haꞌe javi pe ma omeꞌẽ Nhanderuete raꞌy kuery ikuai aguã, hery rupi ojerovia vaꞌe kuery pe ae."
43,1,13,"Haꞌe vaꞌe kuery ma avakue gui riveꞌỹ oiko, toꞌo oipotaa rami eꞌỹ, neĩ nguu kuery gui riveꞌỹ guive. Haꞌe kuery ma Nhanderuete gui ae oiko vaꞌe."
43,1,14,"Haꞌe gui Ayvu ma ava ojeapo vy oiko vaꞌekue ore kuery mbyte rupi. Hexe oĩ vaꞌe ma nhomboaxya haꞌe anhetẽ vaꞌe anho. Hexakãmbaa avi roexa karamboae, Nhanderuete Raꞌy peteĩꞌi vaꞌe ramo."
43,1,15,"Batista Jesus rekorã omombeꞌu porãveagueHekorã ma omombeꞌu ma voi. Haꞌe vy aipoeꞌi:— Hekorã re ae xeayvu vaꞌekue. Aipoaꞌe: “Xee aju rire ojekuaa ꞌrã peteĩ xegui yvateve ete vaꞌe, mbaꞌeta xee aiko eꞌỹ mbove haꞌe oiko ae ma”, haꞌe vaꞌekue — heꞌi."
43,1,16,"Mbaꞌeta ojee mbaꞌemo porã oĩ vaꞌe omeꞌẽ nhande kuery haꞌe javi pe, nhanemboaxya oexa uka jepi. Mbaꞌeta lei ma Moisés pe oikuaa ukaa rakaꞌe. Haꞌe rã nhomboaxya haꞌe anhetẽ vaꞌe ma Jesus Cristo rupi ae ojekuaa."
43,1,18,"Avave rei ndoexai Nhanderuete, teĩ Nhanderuete Raꞌy peteĩꞌi vaꞌe Nguu revegua ae oikuaa uka."
43,1,19,; ; Po rami ae omombeꞌu hekorã. Mbaꞌeta Jerusalém tetã gui judeu ruvixa kuery omondouka oirũ sacerdote haꞌe levita kuery ixupe oporandu aguã. Haꞌe ramo aipoeꞌi:— Marã ramigua tu ndee reiko? — heꞌi okuapy.
43,1,29,"Batista peteĩgue ju Jesus rekorã omombeꞌu porãveagueKoꞌẽ jevy oexa Jesus haꞌe katy ou oiny rã. Haꞌe vy aipoeꞌi:— Pee ma ou oiny Nhanderuetea guigua vexaꞌi, yvy re ikuai vaꞌe reko vaiaty peꞌaarã.Jesus pe “Nhanderuete guigua vexaꞌi” heꞌi, mbaꞌeta omanoa py opaga rakaꞌe nhandereko vaiaty re , , ,19, ."
43,1,30,"Hekorã re ae xeayvu vy “Rakaꞌeve rã ou ꞌrã peteĩ ava xegui yvateve ete vaꞌe, mbaꞌeta xee aiko eꞌỹ mbove haꞌe oiko ae ma”, haꞌe vaꞌekue."
43,1,31,"Xee eteve voi ndaikuaai vaꞌekue mavaꞌe pa haꞌe oikoa. Haꞌe rami avi Israel kuery oikuaa aguã xemboua karamboae yy py anhomongarai aguã — heꞌi.; ; , aipoeꞌi:— Xee ma aexa karamboae Nheꞌẽ apykaxuꞌi rami yva gui oguejy ouvy vy hexe oĩ rã. Xee voi ndaikuaai teri vaꞌekue haꞌe oikoa. Haꞌe ramo yy py anhomongarai aguã xembou vaꞌekue aipoeꞌi: “Rexa ꞌrã Nheꞌẽ oguejy ouvy vy peteĩ ava re oĩ rã. Haꞌe vaꞌe ae ma Nheꞌẽ Kyꞌa Eꞌỹ reve nhomongarai vaꞌerã”, heꞌi vaꞌekue xevy. Haꞌe gui haꞌe vaꞌekue ma xee aexa ete karamboae. Haꞌe rami vy ae pẽvy aikuaa uka Nhanderuete Raꞌy oikoa."
43,1,35,Jesus rupive Batista remimboꞌe kuery mokoĩ ojeꞌoiagueKoꞌẽ jevy oiko mokoĩ guemimboꞌe reve. Oexa Jesus oaxa rã. Haꞌe vy aipoeꞌi:— Pevaꞌe ma Nhanderuetea guigua vexaꞌi — heꞌi.
43,1,37,"Po rami ijayvu rã hemimboꞌe mokoĩve oendu vy ojeꞌoi Jesus rupive. Haꞌe gui Jesus guakykue re omaꞌẽ vy oexa haꞌe kuery ou rã. Haꞌe vy aipoeꞌi:— Mbaꞌe re tu peju?Haꞌe kuery aipoeꞌi:— Rabi, mamo tu ndee rekeaty? — heꞌi. “Rabi” ma “Poromboꞌea” ꞌea. Haꞌe ramo aipoeꞌi haꞌe kuery pe:— Peju haꞌvy pexa peikuaa aguã — heꞌi. Haꞌe ramo haꞌe kuery ojeꞌoi vy oexa okeaty, haꞌe kaꞌaru ma ramo opyta hexeve. Haꞌe gui ijayvu rã hemimboꞌe kuery oendu vy Jesus rupive ojeꞌoi vaꞌekue regua peteĩ ma Simão Pedro ryvy André."
43,1,41,"Haꞌe vaꞌe ma guykeꞌy Simão-a py ranhe oo. Haꞌe vy aipoeꞌi guykeꞌy pe:— Ore rojou ma Messias — heꞌi. “Messias” ma “Cristo” ꞌea.Tery Messias ma hebraico ayvu pygua, haꞌe rã tery Cristo ma grego pygua. Mokoĩve joo rami heꞌia vaꞌe, “Nhandereraa jepearã Nhanderuete ombou vaꞌe” heꞌia."
43,1,42,"Haꞌe rami vy guykeꞌy ogueraa Jesus-a py.Haꞌe gui haꞌe vaꞌe re Jesus omaꞌẽ vy aipoeꞌi:— Ndee ma Simão, raꞌy reiko. Aỹ gui ma nderery ꞌrã Cefas — heꞌi. “Cefas” ma “Pedro” ꞌea."
43,1,43,"Jesus guemimboꞌerã Filipe haꞌe Natanael oenoĩagueKoꞌẽ jevy Jesus onhembopyꞌa Galiléia katy oo aguã. Haꞌe ramia ja oexa Filipe. Haꞌe vy aipoeꞌi ixupe:— Jaa ke xerupive — heꞌi. Filipe ma Betsaida tetã pygua, André haꞌe Pedro reve haꞌe py hekoa vaꞌe."
43,1,45,"Haꞌe gui Filipe ma oo oeka Natanael. Ojou vy aipoeꞌi:— Roexa ma Moisés lei re omboparaague, haꞌe profeta kuery voi omombeꞌu vaꞌekue. Haꞌe vaꞌe ma José raꞌy Jesus Nazaré pygua vaꞌe — heꞌi."
43,1,46,Haꞌe ramo Natanael oporandu:— Nazaré gui ndaꞌu oiko ꞌrã ri mbaꞌemo porã?Filipe ombovai:— Jaa haꞌvy exa — heꞌi.
43,1,47,Haꞌe gui Natanael ovaẽ ouvy rã Jesus oexa vy aipoeꞌi:— Pee ma ou peteĩ Israel regua anhetẽ rupi ete oiko vaꞌe — heꞌi.
43,1,48,Haꞌe ramo Natanael oporandu:— Mamo haꞌvy ndee xerexa raꞌe?Jesus ombovai:— Ndevy pe Filipe xemombeꞌu eꞌỹ mbove ma voi xee roexa kuri figoꞌy yvypy py reĩ rã — heꞌi.
43,1,49,"Haꞌe rami rã Natanael aipoeꞌi:— Poromboꞌea, ndee ma Nhanderuete Raꞌy, Israel kuery pegua huvixave ae — heꞌi."
43,1,50,"Haꞌe gui Jesus aipoeꞌi:— Ndee ma haꞌe rami aikoa rerovia mbaꞌeta “Figoꞌy yvypy py reĩ rã roexa”, haꞌe ramo rive. Haꞌe gui rakaꞌeve rã mbaꞌemo ndevy aikuaa uka ꞌrã povaꞌe gui iporãve vaꞌe. Mbaꞌeta anhetẽ aipoaꞌe pẽvy: Rakaꞌeve rã pexa ꞌrã yva ojepeꞌa rã, haꞌe Nhanderuetea guigua anjo kuery ojeupi haꞌe oguejy ramo Ava raꞌy ojeapo vaꞌekue re."
43,2,1,Omendaa py Jesus avi ooagueHaꞌe gui mboapy araa py omendaa ta Caná tetã Galiléia regua py. Haꞌe py ma Jesus xy oo.
43,2,2,Jesus voi hemimboꞌe kuery reve oenoĩa avi omendaa aguã py oo aguã.
43,2,3,Haꞌe gui vinho opa ramo ixy omombeꞌu Jesus pe. Haꞌe vy aipoeꞌi:— Haꞌe kuery ndoguerekovei ma vinho.
43,2,4,"Jesus ombovai:— Kunha, mbaꞌe tu ndee rereko xereve? Mbaꞌeta xeꞌára novaẽi teri — heꞌi."
43,2,5,Haꞌe ramo tembiguai ikuai vaꞌe pe ju ixy ijayvu:— Pejapo tema haꞌe ojapo uka vaꞌe rei — heꞌi.
43,2,6,"Haꞌe py ma mboapy meme yryru tuvixakue ikuai, ita kuꞌi gui ojapo pyre, oitenta, cem litro ogueraa vaꞌe meme. Haꞌe vaꞌe yryru py yy oĩ vaꞌe ma judeu kuery gueko rami vy oiporu ꞌrã mbaꞌemo oikyꞌaꞌo aguã."
43,2,7,Haꞌe gui Jesus aipoeꞌi tembiguai kuery pe:— Pemonyẽmba yryru ikuai vaꞌe — heꞌi. Haꞌe ramo haꞌe kuery omonyẽmba.
43,2,8,"Haꞌe gui ma Jesus aipoeꞌive ju:— Aỹ ma penoẽve ju, haꞌe peraa ngaru re opena vaꞌe toaꞌanga — heꞌi. Haꞌe ramo haꞌe kuery ojapo."
43,2,9,"Haꞌe gui ngaru re opena vaꞌe oaꞌanga vy ojou porã, mbaꞌeta yy gui vinho ojeapo rire. Haꞌe rami avi ndoikuaai magui pa vinho oguerua raꞌe. Tembiguai kuery yy haraare anho oikuaa.Haꞌe gui ngaru re opena vaꞌe ndoikuaai rei teri reve oenoĩ omenda vaꞌe."
43,2,10,"Haꞌe vy aipoeꞌi ixupe:— Ngaru py ikuai vaꞌe pe ma vinho iporãve vaꞌe ranhe ꞌrã omeꞌẽa. Oyꞌuxea rami oyꞌu pa ma rire iporã eꞌỹve vaꞌe ju ꞌrã omeꞌẽa. Haꞌe rã ndee ma haꞌe rami eꞌỹ rejapo, vinho iporãve vaꞌe remoĩ porã raꞌe aỹ guarã — heꞌi ndoikuaai vy."
43,2,11,"Haꞌe nunga Jesus ojapo vaꞌe ma jypyꞌi hexa pyrã ojapo, Caná tetã Galiléia regua py. Opoꞌakaa oexa uka ramo hemimboꞌe kuery ojerovia hexe."
43,2,12,"Haꞌe vaꞌe rire ma Cafarnaum katy oo oxy, guyvy kuery haꞌe guemimboꞌe kuery reve. Haꞌe py ma ndaꞌikuai areiꞌi."
43,2,13,Templo gui Jesus oipeꞌapaagueOvaẽ rai ma judeu kuery ngaru Páscoa ojapo aguã ára. Haꞌe rami rã Jesus oo avi Jerusalém katy.
43,2,14,"Templo py ovaẽ vy oexa vaka, vexaꞌi haꞌe apykaxu vendea kuery ikuai rã, peráta mboekoviaa kuery guive."
43,2,15,"Haꞌe rami vy mbaꞌemo ryvikue ojopy vy oipoka. Haꞌe vaꞌe py ma omondyipa templo ropy gui. Vexaꞌi haꞌe vaka omondyipa, haꞌe mesa ikuai vaꞌe oity vy peráta onhoẽmba.; ; , "
43,2,16,Apykaxu vendea kuery pe ma aipoeꞌi:— Peipeꞌapa apy gui kovaꞌe nunga. Pejapo eme Xeru pegua oo mbaꞌemo vendeaty — heꞌi.
43,2,17,Haꞌe rami ojapo rã hemimboꞌe kuery oexa vy imaꞌenduꞌa ipara oĩ vaꞌe re: “Ndevygua oo ayvu etea xemombaa ꞌrã” heꞌiague re.
43,2,18,Templo gui Jesus oipeꞌapa rã judeu ruvixa kuery oexa vy oporandu ixupe:— Mbaꞌe nunga ꞌrã tu rejapo haꞌe nunga rejapo aguã re ndepoꞌakaa kuaa ukaarã?
43,2,19,"Haꞌe ramo Jesus ombovai:— Pembovaipa haꞌvy kovaꞌe templo, haꞌe gui mboapy araa py ajapopa ju ꞌrã — heꞌi."
43,2,20,Haꞌe ramo judeu ruvixa kuery aipoeꞌi:— Kovaꞌe templo ma quarenta e seis maꞌetỹa re ojapopa. Mbaꞌexa tu haꞌvy ndee mboapy araa pyve ri rejapopa ju ta? — heꞌi okuapy.
43,2,21,Haꞌe rami avi Jesus “Templo” heꞌia ma guete re ae ijayvu vy.
43,2,22,Omanoague gui onhemboete ju ma rire mae ma hemimboꞌe kuery imaꞌenduꞌa aipoeꞌiague re. Haꞌe rami vy oguerovia ipara oĩ vaꞌe haꞌe Jesus ijayvuague.
43,2,23,Jesus re heta ojerovia merami teĩ okuapyaguePáscoa ára Jerusalém py Jesus oiko jave heta oexa okuapy hexa pyrã ojapo oikovy rã. Haꞌe rami vy ojerovia hexe.
43,2,24,"Haꞌe rã Jesus ma haꞌe kuery re ndojeroviai, haꞌe javive pyꞌa oikuaapa vy. Avakue reko ixupe nomombeꞌuai teĩ haꞌe ae oikuaa haꞌe kuery pyꞌa re oĩ vaꞌe."
43,3,1,"Nicodemos reve Jesus ijayvuagueOiko peteĩ ava fariseu regua Nicodemos hery vaꞌe, judeu kuery ruvixa."
43,3,2,"Peteĩ pytũ haꞌe vaꞌe oo Jesus oĩa py. Haꞌe vy aipoeꞌi ixupe:— Poromboꞌea, ore kuery roikuaa ndee Nhanderuetea gui ae rejuague nhomboꞌearã, mbaꞌeta hexa pyrã ndee rejapo reikovy vaꞌe nunga avave rei ndojapo kuaai ꞌrã, hexeve Nhanderuete oiko eꞌỹ re — heꞌi."
43,3,3,Jesus ombovai:; 
43,3,4,Haꞌe ramo Nicodemos oporandu:— Mbaꞌexa ꞌrã tu jaiko jevy nhandetuja ma vaꞌeri? Nhanderyruꞌi py ju jajevy ꞌrã ri ndaꞌu jaiko jevy aguã?
43,3,5,Jesus ombovai:
43,3,7,Penhemondyi eme peiko jevy aguã re xeayvu rã pendu vy.
43,3,8,"Yvytu minha oipejua rupi rei ꞌrã oipeju. Pendu teĩ ndapeikuaai magui pa oua, neĩ marã katy pa ooa. Nheꞌẽ gui oiko vaꞌekue voi haꞌe rami ae avi ikuai — heꞌi."
43,3,9,Haꞌe ramo Nicodemos oporandu ju:— Mbaꞌexa ꞌrã tu haꞌeve haꞌe rami aguã?Jesus ombovai:
43,3,10,— Ndee ma Israel kuery mboꞌea reiko vaꞌeri mbaꞌexa tu ndereikuaai xeayvua?
43,3,11,Anhetẽ aipoaꞌe: Ore kuery ma mbaꞌemo roikuaa haꞌe roexa vaꞌekue anho romombeꞌu. Haꞌe rami teĩ peẽ kuery ma ndaperoviai.
43,3,12,Kovaꞌe yvy re mbaꞌemo oiko vaꞌe re xeayvu rã ndaperoviai pekuapy. Mbaꞌexa ꞌrã tu haꞌvy yva re ikuai vaꞌe re xeayvu rã perovia?
43,3,13,"Mbaꞌeta avave rei ndooi yva re, Ava raꞌy ojeapo vaꞌekue [haꞌe pygua ae eꞌỹ vy."
43,3,14,"Tekoa eꞌỹa py Moisés oupi imoiny rakaꞌe mboi raꞌangaa.Moisés mboi raꞌangaa oupi rakaꞌe peteĩ yvyra apy re, haꞌe vaꞌe re mboi oixuꞌu vaꞌekue omaꞌẽ vy okuera aguã , . Haꞌekue rami avi Ava raꞌy ojeapo vaꞌekue voi oupia ꞌrã imoiny,"
43,3,16,; 
43,3,17,"Mbaꞌeta ko yvy re Nhanderuete Guaꞌy ombou yvy regua kuery ombopaga aguã eꞌỹ, haꞌe rã hexeve vy yvy re ikuai vaꞌe oo jepe aguã."
43,3,18,"Haꞌe ramo hexe ojerovia vaꞌe kuery ndopagai ꞌrã. Haꞌe rã ndojeroviai vaꞌe ma opaga aguã rami ae ikuai, Nhanderuete Raꞌy peteĩꞌi vaꞌe rery rupi ndojeroviai vy. Haꞌe kuery opaga ꞌrã mbaꞌeta yvy re hendy vaꞌe ou teĩ haꞌe kuery teko vai rupi ikuai vaꞌe vy pytũ rive ojou porãve."
43,3,20,"Mbaꞌeta teko vai rupi ikuai vaꞌe ndojou porãi hexakãa, hendy vaꞌe re nonhembojaxei ae, heko vaiaty ojekuaa eꞌỹ aguã."
43,3,21,"Haꞌe rã anhetẽ vaꞌe rupi ikuai vaꞌe ma onhemboja ꞌrã hendy vaꞌe re heko ojekuaa porã aguã rami, mbaꞌeta Nhanderuete re ae ikuai."
43,3,22,Jesus reko re teĩgue ju Batista ijayvuagueHaꞌe vaꞌe rire guemimboꞌe kuery reve ojeꞌoi Judéia katy. Haꞌe py ikuai ranhe haꞌe kuery reve nhomongarai vy.
43,3,23,"avi nhomongarai oikovy Enom re Salim katyꞌi, haꞌe vaꞌe rupi yy ikuai rei ramo. Haꞌe oĩa py heta ojeꞌoi onhemongarai uka vy. Haꞌe vaꞌe jave ma nomboꞌaai teri."
43,3,25,"Haꞌe gui remimboꞌe kuery ijayvu okuapy peteĩ judeu reve, marã rami vy pa ojekyꞌaꞌo aguã re oikuaaxe vy."
43,3,26,"Haꞌe ramo hemimboꞌe kuery ojeꞌoi pe omombeꞌu. Haꞌe vy aipoeꞌi okuapy:— Oremboꞌea, kueve Jordão rovai re ndea py ava ou vaꞌekue, hekorã remombeꞌua vaꞌekue ma nhomongarai avi oikovy. Haꞌe ramo pavẽ rei ꞌrã ojeꞌoi oĩa py — heꞌi okuapy."
43,3,27,"Haꞌe ramo aipoeꞌi:— Nhanderuete mbaꞌemo omeꞌẽ ramo ꞌrãe jareko. Peẽ kuery voi peikuaa porã aipoaꞌeague: “Xee ma Cristo eꞌỹ aiko, haꞌe rã henonderã xemboua vaꞌekue”, haꞌe vaꞌekue."
43,3,29,"Haꞌe rã Jesus ma omenda vaꞌe rami oiko, haꞌe omenda vaꞌe anho ꞌrã ogueraa kunha. Haꞌe rã omenda vaꞌe irũ ma ovyꞌa ꞌrã omenda vaꞌe ayvu oendu vy. Haꞌe nunga rupi xee voi avyꞌa aikovy."
43,3,30,"Tove heta-etave too hexe, haꞌe rã xere ma mbovyveꞌi tou — heꞌi."
43,3,31,"Jesus pavẽ gui yvatevea re ijayvuaYva gui ou vaꞌekue ma pavẽ gui yvateve. Haꞌe rã yvy re ikuai vaꞌe ma yvy regua meme ikuai, haꞌe rami vy mbaꞌemo yvy re oiko vaꞌe re ꞌrã ijayvu. Haꞌe rã yva gui ou vaꞌekue ma yvateve pavẽ gui."
43,3,32,Haꞌe vaꞌe ma mbaꞌemo oendu haꞌe oexa vaꞌekue re ijayvu teĩ avave rei ndogueroviaai ijayvua.
43,3,33,Haꞌe rã oguerovia vaꞌe ma Nhanderuete pe voi “Anhetẽ vaꞌe” heꞌi.
43,3,34,"Mbaꞌeta Nhanderuete remimbou ma ijayvua anho ꞌrã omombeꞌu, hexe Onheꞌẽ omoĩ ramo amongueꞌi py eꞌỹ. Tuu ma Guaꞌy oayvu ete vy opa mbaꞌe omboaxa ipo py."
43,3,36,Haꞌe nunga rupi Taꞌy re ojerovia vaꞌe kuery re oĩ tekove marã eꞌỹ. Haꞌe rã Taꞌy nonheꞌẽ rendui vaꞌe re ma tekove noĩ. Haꞌe kuery re oĩ vaꞌe ma Nhanderuete poxya anho.1 
43,4,1,"Samaria pygua kunha reve Jesus ijayvuagueHaꞌe gui fariseu kuery oendu aipoꞌea rã gui Jesus omongarai retavea guemimboꞌerã. Senhor Jesus voi oikuaa haꞌe kuery oendua. Haꞌe rami avi nhomongarai vaꞌe ma Jesus eꞌỹ, hemimboꞌe kuery rima nhomongarai. Haꞌe ramo Judéia yvy gui haꞌe kuery ojeꞌoi ju Galiléia katy."
43,4,4,"Haꞌe rami vy Samaria yvy rupi ꞌrãe oaxa. Haꞌe gui haꞌe kuery ovaẽ peteĩ tetã Samaria kuery rekoa py. Haꞌe vaꞌe tetã ma Sicar hery vaꞌe, Jacó guaꞌy José pe yvy omeꞌẽ vaꞌekue katyꞌi. Haꞌe py ma oĩ Jacó yguakue. Kuaray mbyte jave Jesus oguapy ygua rexeiꞌi ikaneꞌõgua aguã. Haꞌe jave py peteĩ kunha Samaria pygua ou yy re. Haꞌe ramo kunha vaꞌe pe Jesus aipoeꞌi:— Eru na tayꞌu — heꞌi. Mbaꞌeta hemimboꞌe kuery oopa raꞌe tetã py tembiꞌu jogua vy."
43,4,9,Haꞌe ramo kunha Samaria pygua aipoeꞌi:
43,4,10,"Jesus ombovai:— Mbaꞌemo Nhanderuete ndevy omeꞌẽ vaꞌe, haꞌe mavaꞌe pa ndevy yy re ojerure vaꞌe reikuaa vaꞌe rire ndee ma xevy pe rejerure ꞌrãgue, haꞌe ramo ndevy pe xee ameꞌẽ ꞌrãgue yy imarã eꞌỹ vaꞌe — heꞌi."
43,4,11,"Haꞌe gui kunha vaꞌe aipoeꞌi:— Ndee ndererekoi yy rejara aguã, haꞌe kovaꞌe ygua ikua puku. Magui ꞌrã tu yy imarã eꞌỹ vaꞌe rejou?"
43,4,12,"Ndee ndaꞌu nhaneramoĩ Jacó gui ndepoꞌakave ri? Mbaꞌeta Jacó ma nhandevy oeja rakaꞌe kovaꞌe ygua haꞌe ae oyꞌuaty, taꞌy kuery haꞌe hymba kuery guive."
43,4,13,Jesus ombovai:— Kovaꞌe yy gui oyꞌu vaꞌe ma ijyꞌuvei kuerei ꞌrã.
43,4,14,"Haꞌe rã xee yy ameꞌẽ vaꞌe oyꞌu vaꞌe ma ndaꞌijyꞌuvei riaevei ma ꞌrã, mbaꞌeta xee yy ameꞌẽ vaꞌe ma yvu rami ꞌrã oĩ ipyꞌa re imoingo riaearã — heꞌi."
43,4,15,"Haꞌe ramo kunha vaꞌe aipoeꞌi:— Xevy pe haꞌvy emeꞌẽ haꞌe vaꞌe regua yy xeyꞌuvei riae eꞌỹ, haꞌe yy re aju riae eꞌỹ aguã."
43,4,16,"Jesus ombovai:— Tereo haꞌvy enoĩ neme, haꞌe gui peju ju apy."
43,4,17,"Kunha vaꞌe ju— Xee ma xeme vaꞌeꞌỹ — heꞌi.Jesus ombovai:— Anhetẽ ae “Xeme vaꞌeꞌỹ” ꞌrea,"
43,4,18,mbaꞌeta peteĩ nhiruĩ avakue ma rereko rakaꞌe. Haꞌe gui aỹ ndereve oiko vaꞌe ma neme eꞌỹ ae. Anhetẽ ae ri aipoꞌrea — heꞌi.
43,4,19,"Nhanderuete nhamboete aguã anhetẽ vaꞌe re Jesus ijayvuagueHaꞌe gui kunha vaꞌe aipoeꞌi:— Senhor, xee aikuaa rã ndee profeta reiko."
43,4,20,Oreramoĩ kuery ma yma Nhanderuete omboete rakaꞌe pevaꞌe yvyty áry. Haꞌe rã peẽ kuery ma aipopeje Nhanderuete nhamboete aguã Jerusalém py anho oĩa rami.
43,4,21,"Jesus ombovai: Haꞌe rã ore judeu kuery ma roikuaa, mbaꞌeta jogueraa jepearã judeu regua ae oiko."
43,4,23,"Ovaẽ ꞌrã ára, haꞌe ovaẽ ae ma guive Xeru omboete ete vaꞌe kuery nheꞌẽ re haꞌe anhetẽa rupi omboete aguã. Mbaꞌeta haꞌe ramigua imboetearã ae Xeru oeka."
43,4,24,"Nhanderuete ma nheꞌẽ. Haꞌe nunga rupi imboetea kuery voi nheꞌẽ re ꞌrã omboete, haꞌe anhetẽa rupi — heꞌi."
43,4,25,Haꞌe ramo kunha vaꞌe aipoeꞌi:— Xee aikuaa ramo rakaꞌeve rã ou ꞌrã Messias Cristo ꞌepy vaꞌe. Haꞌe ou vy ma nhandevy omombeꞌu porãve ꞌrã haꞌe ramigua.
43,4,26,Jesus ombovai:— Xee ndereve xeayvu vaꞌe ae haꞌe — heꞌi.
43,4,27,"Haꞌe rami jave hemimboꞌe kuery ovaẽmba ju. Haꞌe kuery kunha reve Jesus jogueroayvu rã oexa vy onhemondyipa, teĩ peteĩve ma noporandui mbaꞌe nunga re pa jogueroayvua, neĩ mbaꞌe re pa kunha reve ijayvua re."
43,4,28,Haꞌe ramove kunha vaꞌe oeja ovy yryru tetã katy oo vy. Haꞌe rami vy aipoeꞌi tetã pygua kuery pe: — Peju ke jajeꞌoi pexa aguã peteĩ ava xerekokue haꞌe javi mombeꞌuare. Haꞌe ndaꞌu Cristo eꞌỹ ri? — heꞌi.
43,4,30,Haꞌe ramo haꞌe kuery tetã gui jogueru Jesus oĩa katy.
43,4,31,"Mbaꞌemo monoꞌõa kuery re ijayvuagueHaꞌe rami jave hemimboꞌe kuery aipoeꞌi:— Oremboꞌea, ekaru maꞌvy."
43,4,32,Jesus ombovai:— Xee ma tembiꞌu areko peẽ kuery peikuaa eꞌỹ vaꞌe — heꞌi.
43,4,33,Haꞌe ramo hemimboꞌe kuery joupe-upe aipoeꞌi:— Amongue taꞌvy ogueru ma teve raꞌe hoꞌu vaꞌerã?
43,4,34,"Jesus ombovai:— Xee tembiꞌu areko vaꞌe ma Xembouare oipotaa rami ajapo aguã ae, ajapopa peve."
43,4,35,"Peẽ kuery aipopeje: “Irundy jaxy teri oata ovaẽ aguã onhotỹ mbyre nhamonoꞌõ aguã”, peje. Haꞌe rã xee ma aipoaꞌe: Pemaꞌẽ pexa aguã onhotỹ mbyre ijajupa ma oupya."
43,4,36,"Haꞌe nunga monoꞌõa rupi ikuai vaꞌe ma aỹ guive ꞌrã ojopy ombaꞌeapoague repy, tekove marã eꞌỹ reguarã omonoꞌõ vaꞌe vy. Haꞌe rami vy mbaꞌemo nhotỹare haꞌe imonoꞌõare kuery jovaive re ꞌrã ovyꞌa okuapy."
43,4,37,"Anhetẽ ete “Peteĩ onhotỹ ꞌrã, haꞌe amboae ju ꞌrã omonoꞌõ”, ꞌea."
43,4,38,"Mbaꞌeta xee romondouka penhotỹ eꞌỹague gui pemonoꞌõ aguã. Amboae kuery ranhe ma omboypy, haꞌe gui peẽ kuery ju ꞌrã pemonoꞌõ haꞌe kuery ombaꞌeapoague rupi."
43,4,39,"Jesus re Samaria pygua kuery heta ete ojeroviaagueHaꞌe vaꞌe tetã Samaria pygua kuery heta ete ojerovia Jesus re, kunha vaꞌe “Opa mbaꞌe ajapo vaꞌekue haꞌe omombeꞌupa” heꞌi rire."
43,4,40,"Haꞌe rami vy Samaria pygua kuery Jesus oĩa py ou vy “Epytave apy ore kuery reve”, heꞌi ramo Jesus mokoĩ ára re opyta haꞌe py."
43,4,41,"Haꞌe ramo amboae kuery voi heta ete ojerovia Jesus re, ijayvua ae oendu vy."
43,4,42,"Haꞌe rami vy haꞌe kuery aipoeꞌi kunha vaꞌe pe:— Aỹ ma ore kuery rojerovia mbaꞌeta ore ae roendu ijayvua, ndee remombeꞌu ramo eꞌỹ. Aỹ ore kuery roikuaa ma Jesus anhetẽ yvy re ikuai vaꞌe reraa jepea oikoa — heꞌi okuapy."
43,4,43,Galiléia yvy katy Jesus peteĩgue ju ooagueMokoĩ ára rire Galiléia yvy katy ju ojevy.
43,4,44,Mbaꞌeta Jesus ae aipoeꞌi:
43,4,46,Huvixave revegua raꞌy Jesus omongueraagueHaꞌe gui ojevy ju Caná tetã Galiléia regua py yy gui vinho ojapoague py. Haꞌe py oiko peteĩ huvixave rembiguai yvateve vaꞌe. Haꞌe vaꞌe raꞌy ma Cafarnaum tetã py imbaꞌeaxy oupy.
43,4,47,"Haꞌe vaꞌe oendu “Judéia gui Jesus ou ju ma Galiléia re” ꞌea rã. Haꞌe rami vy Jesus oĩa py oo ojerure guaꞌy omonguera aguã, mbaꞌeta taꞌy omano raiꞌi oupy."
43,4,48,Tuu vaꞌe pe Jesus aipoeꞌi:— Peẽ kuery ma hexa pyrã ajapo rã pexa vy ꞌrãe pejerovia — heꞌi.
43,4,49,"Haꞌe ramo ava vaꞌe ojerure:— Senhor, jaa ete ma xeraꞌy omano eꞌỹ mbove."
43,4,50,"Jesus ombovai:— Tereo katu, nderaꞌy oikove ju ma — heꞌi. Haꞌe ramo ijayvua tuu oguerovia vy oo ju."
43,4,51,Tuu ooa rupi ovaexĩ guembiguai kuery. Haꞌe ramo haꞌe kuery aipoeꞌi:— Nderaꞌy okuera ju ma — heꞌi okuapy.
43,4,52,Haꞌe ramo tuu oporandu:— Mbaꞌe hora py xeraꞌy okuera raꞌe?Hembiguai kuery ju— Kuee kuaray mbyte rireꞌi ipire raku-a oaxa — heꞌi okuapy.
43,4,53,"Haꞌe ramo ma tuu imaꞌenduꞌa haꞌe vaꞌe hora py ae Jesus “Nderaꞌy oikove ju ma” heꞌiague re. Haꞌe rami vy ojerovia hexe, hoo py ikuai vaꞌe haꞌe javive guive."
43,4,54,"Haꞌe vaꞌe reve mokoĩguea ma Jesus hexa pyrã ojapo, Judéia gui Galiléia re ou rire."
43,5,1,Peteĩ ava oguata veꞌỹ vaꞌe Jesus omongueraagueHaꞌe vaꞌe rire oiko ngaru judeu kuery pegua. Haꞌe ramo Jesus oo Jerusalém katy.
43,5,2,"Haꞌe py vexaꞌi rokẽ ꞌepy vaꞌe rexeiꞌi oĩ peteĩ yy omboty pyre, hebraico ayvu py Betesda hery vaꞌe. Haꞌe vaꞌe yvýry oĩ peteĩ nhiruĩ oguy. Haꞌe vaꞌe oguy py ma imbaꞌeaxy vaꞌe anho ikuai: ára revegua eꞌỹ, oguata eꞌỹ vaꞌe haꞌe ipirupa vaꞌe."
43,5,4,"[Haꞌe kuery ma oarõ okuapy yy omyĩ rã guarã, mbaꞌeta ou jepi ꞌrã anjo yy omomyĩ aguã. Haꞌe gui peteĩ imbaꞌeaxy vaꞌe haꞌe ranhe yy py oguejy vy okuera ꞌrã imbaꞌeaxya gui."
43,5,5,Haꞌe py oĩ peteĩ ava trinta e oito maꞌetỹ re ma imbaꞌeaxy oupy vaꞌe. Haꞌe vaꞌe onheno oupy rã Jesus oexa vy oikuaa yma ma imbaꞌeaxy oupya. Haꞌe vy oporandu:— Ndee pa rekueraxe?
43,5,7,"Imbaꞌeaxy vaꞌe ombovai:— Senhor, ndaꞌipoai avave rei yy omyĩ rã xemboguejy vaꞌerã. Yy omyĩ nhavõ amboae ranhe kuerei ꞌrã oguejy xegui — heꞌi."
43,5,8,"Haꞌe ramo Jesus aipoeꞌi ixupe:— Epuꞌã haꞌvy, ejopy nderupa, haꞌe tereo — heꞌi."
43,5,9,Haꞌe ramove ava okuera vy ngupa ojopy haꞌe oguata ovy. Haꞌe vaꞌe ára ma sábado.
43,5,10,Haꞌe nunga rupi judeu ruvixa kuery ijayvu okuapy okuera vaꞌekue pe:
43,5,11,Ombovai:— Haꞌe rami avi ava xemonguerare ma “Ejopy nderupa haꞌe tereo” heꞌi xevy.
43,5,12,Haꞌe ramo haꞌe kuery oporanduve ju:— Mavaꞌe ava tu ndevy “Ejopy nderupa haꞌe tereo?” ꞌeare?
43,5,13,"Haꞌe ramo ma okuera vaꞌekue ndoikuaai mavaꞌe ete pa imongueraare, mbaꞌeta Jesus haꞌe gui ojepeꞌa vyvoi rire, heta vaipa ikuai rã."
43,5,14,Haꞌe gui kaꞌaruve ma Jesus oexa ju templo rupi oikoa py. Haꞌe vy aipoeꞌi:— Aỹ ma rekuera ma. Ejejavyve eme ndaꞌeveive vaꞌe oiko eꞌỹ aguã ndevy — heꞌi.
43,5,15,Haꞌe gui ava ojepeꞌa vy oo judeu ruvixa kuery pe omombeꞌu Jesus ae omongueraague.
43,5,16,Haꞌe ramo haꞌe kuery onheaꞌã okuapy Jesus omoĩ vai aguã sábado ára py voi nhomongueraaty re.
43,5,17,Haꞌe ramo Jesus aipoeꞌi haꞌe kuery pe:— Xeru ma aỹ voi ombaꞌeapo. Haꞌe rami ae avi xee voi ambaꞌeapo tema aikovy — heꞌi.
43,5,18,"Haꞌe nunga rupi judeu ruvixa kuery ojukaxe sábado ára py voi nhomongueraaty re, haꞌe Nhanderuete Tuu oikoa rami omombeꞌu vy Nhanderuete rami avi onhemoingo ramo guive."
43,5,19,
43,5,20,"Tuu ma Guaꞌy oayvu vy ixupe oikuaa ukapa mbaꞌemo ojapo oikovya. Rakaꞌeve rã ixupe ojapo uka ꞌrã mbaꞌemo tuvixave ete vaꞌe, peẽ kuery penhemondyipa aguã."
43,5,21,Mbaꞌeta Tuu ma omano vaꞌekue omboete haꞌe omoingove jevya rami avi Taꞌy voi ꞌrã omoingove omoingovexe vaꞌe.
43,5,22,"Tuu ma nanhombopagai ꞌrã. Guaꞌy rima omoĩ pavẽ oikoague repy meꞌẽarã,"
43,5,23,Taꞌy omboete pavẽ aguã Tuu omboetea rami. Haꞌe rã Taꞌy nomboetei vaꞌe ma Tuu imbouare voi nomboetei.
43,5,24,"— Anhetẽ aipoaꞌe: Amongue xeayvu oendu vy Xembouare re ojerovia vaꞌe, haꞌe vaꞌe kuery re oĩ tekove marã eꞌỹ. Haꞌe kuery ndopagavei ꞌrã, mbaꞌeta manoa gui oaxa ma tekove oupity aguã re. Anhetẽ aipoaꞌe pẽvy: Ovaẽ ꞌrã hora, haꞌe ovaẽ ae ma guive omano vaꞌekue oendu aguã Nhanderuete Raꞌy ijayvua. Haꞌe gui hendua kuery oikove ju ꞌrã."
43,5,26,"Mbaꞌeta Tuu re tekove omeꞌẽ aguã oĩa rami avi Guaꞌy voi ombopoꞌaka tekove omeꞌẽ aguã,"
43,5,27,"haꞌe pavẽ oikoague repy omeꞌẽ aguã voi ombopoꞌaka, Ava raꞌy ojeapo vaꞌekue ramo."
43,5,28,"Penhemondyi eme haꞌe rami xeayvu rã pendu vy, mbaꞌeta ovaẽ ma ouvy hora yvyra rupa py ikuai vaꞌe Taꞌy ijayvua oendu vy opuꞌãmba aguã."
43,5,29,Heko porã vaꞌekue opuꞌãmba ꞌrã oikove riae aguã. Haꞌe rã teko vai rupi ikuai vaꞌekue ma opuꞌã ꞌrã opaga aguã.
43,5,30,"Xee ma mbaꞌeve ndajapoi xejegui ae. Mbaꞌemo ajapo vaꞌe ma aenduague rami meme ajapo. Haꞌe pavẽ oikoague repy ameꞌẽ vy voi haꞌevea rami ꞌrã ajapo, mbaꞌeta xee ae aipota vaꞌeꞌỹ ajapoxe, haꞌe rã Xembouare oipota vaꞌe anho."
43,5,31,— Haꞌe gui xee anho rive xereko amombeꞌu vaꞌe rire ndovarei ꞌrãgue xeayvua.
43,5,32,"Haꞌe oiko avi amboae xereko kuaa ukaarã. Haꞌe vaꞌe xekuaa ukaa ma anhetẽ vaꞌe meme, xee aikuaa."
43,5,33,"Batista pe peẽ kuery peporandu uka ramo anhetẽ vaꞌe meme xemombeꞌu rakaꞌe. Haꞌe rami teĩ xee naikotevẽi xekuaa ukaa ko yvy regua. Haꞌe rami avi rekokue re xeayvu pendu vy peo jepe aguã. Mbaꞌeta ijayvuague ma tataendy opa rupi omoexakãa rami. Haꞌe ramo peẽ kuery pendu vy pevyꞌa ranhe rakaꞌe penemoexakãa rupi. Oiko avi peteĩ xereko kuaa ukaa gui yvateve vaꞌe, mbaꞌeta xerembiaporã Xeru omeꞌẽ vaꞌekue ae ꞌrã oikuaa uka Xeru xembouague. — Haꞌe gui Xeru Xembouare voi ijayvu rakaꞌe xerekorã re. Teĩ peẽ kuery ma neĩ peteĩgue napendui ijayvua, ndapexai guive,"
43,5,38,"neĩ pendejee napemoĩ ijayvu, mbaꞌeta ndapejeroviai pekuapy hemimbou re."
43,5,39,"Peikuaa pota ꞌrã kuaxia para re tekove marã eꞌỹ peupity aguã. Haꞌe vaꞌe re ma xerekorã mombeꞌua oĩ, haꞌe rami teĩ xere ma ndapejuxei tekove peupity aguã."
43,5,41,— Xee ma avakue pe rive nanhemboyvate ukai.
43,5,42,"Haꞌe rã peẽ kuery reko ma xee aikuaa porã, mbaꞌeta pendere noĩ Nhanderuete peayvua."
43,5,43,Xeru rery rupi aju teĩ peẽ kuery naxemovaẽi. Haꞌe rã amongue guery rupi rive ou ramo ma pemovaẽ ꞌrã.
43,5,44,"Mbaꞌexa tu pejerovia ta xere? Mbaꞌeta joupe rive penhemboeko porã uka, haꞌe rã Nhanderuete peteĩꞌi vaꞌe pe ma napenhemboeko porã uka potai."
43,5,45,"— Pexaꞌã eme Nhanderuete renonde xee pendere xeayvu aguã re. Moisés pemboete vaꞌe ae ꞌrã ijayvu pendere. Haꞌe rami avi anhetẽ ri Moisés ombopara vaꞌekue perovia vaꞌe rire xere voi pejerovia ꞌrãgue, xerekorã re ae ombopara rire."
43,5,47,Haꞌe gui Moisés ombopara vaꞌekue ndaperoviai vy ma mbaꞌexa tu perovia ta xeayvu?
43,6,1,"; ; Haꞌe vaꞌe rire Jesus oaxa ovy Galiléia yupa Tiberíades ꞌepy vaꞌe rupi. Heta avi oo hupive, mbaꞌeta oexa rire hexa pyrã ojapo rã imbaꞌeaxy vaꞌe omongueraa py. Haꞌe gui peteĩ yvyty re Jesus oẽ vy guemimboꞌe kuery reve oguapypa. Haꞌe jave ovaẽ raiꞌi ma judeu kuery pegua ngaru Páscoa oikoa ára. Haꞌe gui Jesus omaꞌẽ vy heta ou rã oexa vy aipoeꞌi guemimboꞌe Filipe pe:— Magui ndaꞌu jajogua ꞌrã mbojape apy ikuai vaꞌe kuery peguarã? — heꞌi."
43,6,7,Haꞌe ramo Filipe aipoeꞌi:— Peteĩ-teĩ mbojape hoꞌu aguã ma neĩ duzentos ára repy re mbojape jajogua ramo voi ꞌrã ndaꞌevei — heꞌi.
43,6,8,Haꞌe gui hemimboꞌe mboae Simão Pedro ryvy André aipoeꞌi Jesus pe:
43,6,9,— Haꞌe rami avi pe py ma oĩ peteĩ kunumi peteĩ nhiruĩ mbojape cevada guigua haꞌe mokoĩ piraꞌi oguereko vaꞌe. Haꞌe rami teĩ ndaꞌevei ꞌrã ko heta ete ikuai vaꞌe peguarã — heꞌi.
43,6,10,Jesus ombovai:— Aipopeje haꞌe javive oguapypa aguã — heꞌi. Haꞌe py ma nhuũndy porã ramo haꞌe javi oguapypa. Haꞌe py rã ndaꞌu cinco mil avakue ikuai.
43,6,11,Haꞌe gui peteĩ nhiruĩve mbojape Jesus ojopy vy oguerovyꞌa Nhanderuete. Haꞌe gui mae ma ombojoja uka pavẽ pe. Piraꞌi voi haꞌekue rami ju ombojoja uka.
43,6,12,Haꞌe gui haꞌe javive hevyatãmba ma ramo Jesus aipoeꞌi guemimboꞌe kuery pe:— Pemonoꞌõmba ju hembyrekue ojeavyky rei eꞌỹ aguã — heꞌi.
43,6,13,Haꞌekue rami haꞌe kuery ojapo vy haꞌe javi vy doze varai omonyẽ peteĩ nhiruĩ mbojape gui hembyre vaꞌekue.
43,6,14,Haꞌe gui haꞌe py ikuai vaꞌe ma hexa pyrã Jesus ojapo rã oexa vy aipoeꞌi joupe-upe:— Anhetẽ ae pevaꞌe oiko raꞌe profeta ko yvy re ou ꞌrã vaꞌekue — heꞌi okuapy.
43,6,15,Haꞌe rami vy ogueraaxe okuapy nguvixaverã. Haꞌe rami teĩ Jesus oikuaa vy ojepeꞌa vy oẽve ovy yvyty re.
43,6,16,; Pytũꞌi jave hemimboꞌe kuery oguejy ojeꞌoivy yupa peve.
43,6,17,Haꞌe py ma ojou peteĩ kanoã hovaigua re oaxa aguã Cafarnaum tetã katy. Pytũ are ma vaꞌeri Jesus ndoui teri haꞌe kuerya py.
43,6,18,"Haꞌe gui haꞌe kuery oo jave yai opuꞌã-puꞌã, yvytu oipeju atã ramo."
43,6,19,"Yy rembe gui cinco, seis quilômetro rãndaꞌu haꞌe kuery oo ma jave kanoãa katy Jesus ou jekuaa yy áry rupi oguata vy. Haꞌe nunga hemimboꞌe kuery oexa vy onhemondyipa."
43,6,20,"Haꞌe ramo Jesus aipoeꞌi:— Penhemondyi eme, xee rima — heꞌi."
43,6,21,Haꞌe ramo hemimboꞌe kuery ovyꞌa vaipa reve oupi kanoã py. Haꞌe rireꞌive ovaẽmba ma ooxeague py.
43,6,22,"Jesus ae mbojape nhomoingo riaearã oikoa re ijayvuagueHaꞌe gui koꞌẽ jevy heta vaꞌe kuery yupa rembe re opyta vaꞌekue imaꞌenduꞌa peteĩ kanoã kyrĩꞌi vaꞌe anho haꞌe py ituiague re, haꞌe vaꞌe py guemimboꞌe kuery reve Jesus ndooiague re, mbaꞌeta hemimboꞌe kuery haꞌe kuery aeꞌi ojeꞌoi rire. Haꞌe rami jave ma amboae kanoã ju Tiberíades tetã gui ou vy Senhor mbojape oguerovyꞌa rire hoꞌu okuapyague katyꞌi ombojaa. Jesus guemimboꞌe kuery reve haꞌe py ndoikovei maa heta vaꞌe kuery oikuaa vy ojopy kanoã, haꞌe ojeꞌoi Cafarnaum katy oeka vy."
43,6,25,"Haꞌe gui yupa rovaigua re oexa vy oporandu:— Oremboꞌea, arakaꞌe ma tu revaẽ apy?"
43,6,26,"Jesus ombovai:— Anhetẽ aipoaꞌe pẽvy: Peẽ kuery ma mbojape peꞌu haꞌe penevyatãmba rire rive xereka, hexa pyrã ajapo rã pexa kuaa porã vy eꞌỹ."
43,6,27,"Penheaꞌã eme tembiꞌu opa vaꞌerã re rive, haꞌe rã imarã eꞌỹ vaꞌe nhomoingo riaearã re. Haꞌe vaꞌe regua ma Ava raꞌy ojeapo vaꞌekue anho ꞌrã omeꞌẽ, mbaꞌeta Tuu oikuaa uka hemimbou oikoa — heꞌi."
43,6,28,Haꞌe kuery oporandu ixupe:— Mbaꞌe nunga ndaꞌu rojapo ꞌrã Nhanderuete oipota vaꞌe rojapo aguã?
43,6,29,Jesus ombovai:— Nhanderuete oipota vaꞌe ma hemimbou re pejeroviaa — heꞌi. Haꞌe ramo haꞌe kuery aipoeꞌive ju:— Mbaꞌe nunga hexa pyrã tu rejapo ꞌrã haꞌvy roexa vy ndere rojerovia aguã? Mbaꞌe nunga tu ndee rejapo kuaa?
43,6,32,"Haꞌe ramo Jesus ombovai:— Anhetẽ aipoaꞌe pẽvy: Mbojape yva guigua Moisés eꞌỹ ombou, Xeru ae pẽvy ombou mbojape anhetẽ vaꞌe yva gui."
43,6,33,Mbaꞌeta mbojape Nhanderuetea guigua ma yva gui ou vy yvy re ikuai vaꞌe pe omeꞌẽ tekove — heꞌi.
43,6,34,"Haꞌe ramo haꞌe kuery aipoeꞌi:— Senhor, emeꞌẽ riae orevy haꞌe vaꞌe regua mbojape."
43,6,35,Jesus ombovai:
43,6,36,Xee aipoaꞌeague rami ae peẽ kuery xerexa teĩ ndapejeroviai.
43,6,37,Xevy guarã Xeru omeꞌẽ vaꞌekue-ꞌekue ma oupa ꞌrã xere. Haꞌe xere ou vaꞌekue ma ndaipeꞌavei ꞌrã xejegui.
43,6,38,"Mbaꞌeta xee ma yva gui aju Xembouare oipota vaꞌe ajapo aguã, xee aipota vaꞌeꞌỹ."
43,6,39,"Haꞌe gui Xembouare oipota vaꞌe ma povaꞌe, xevy guarã omeꞌẽ vaꞌekue peteĩve namokanhyi aguã, haꞌe rã opaa ára amboetepa ju aguã."
43,6,40,Mbaꞌeta Xeru oipota haꞌe javive Taꞌy oexa kuaa vy hexe ojerovia vaꞌe kuery oupity tekove marã eꞌỹ. Haꞌe ramo ma xee amboetepa ju ꞌrã opaa ára.
43,6,41,Yva guigua mbojape omombeꞌu porãveagueHaꞌe gui Jesus “Yva guigua mbojape aiko” heꞌi rã judeu kuery oendu vy ijayvu rei okuapy hexe. Haꞌe rami vy aipoeꞌi joupe-upe:— Pevaꞌe Jesus ndaꞌu José raꞌy eꞌỹ ri? Tuu haꞌe ixy ndajaikuaai ri tyꞌy? Mbaꞌexa tu haꞌvy “Yva gui aju vaꞌekue” heꞌi kuri?
43,6,43,Haꞌe ramo ma Jesus ombovai:— Haꞌe rami ete jomeme pendeayvu aguã ma ndaꞌevei.
43,6,44,"Mbaꞌeta avave rei ndoui ꞌrã xere, Xeru Xembouare ndoguerui rã. Haꞌe gui opaa ára amboetepa ju ꞌrã."
43,6,45,"Mbaꞌeta profeta kuery regua ombopara vy “Nhanderuete oeko mboꞌe ꞌrã haꞌe kuery haꞌe javi”, heꞌiague rami vy Xeru ayvu oendu haꞌe oikuaa vaꞌe kuery ma ou ꞌrã xere."
43,6,46,"Haꞌe rami avi avave rei ndoexai Xeru. Peteĩꞌi anho oiko hexaare, oĩa gui aju vaꞌekue ae."
43,6,47,Anhetẽ aipoaꞌe pẽvy: Xere ojerovia vaꞌe re ma tekove marã eꞌỹ oĩ.
43,6,48,— Xee ae mbojape nhomoingove riaea aiko.
43,6,49,Peneramoĩ kuery ma tekoa eꞌỹa rupi ikuai vy maná hoꞌu teĩ haꞌe javive omanomba rakaꞌe.
43,6,50,Haꞌe rã kovaꞌe mbojape yva gui ou vaꞌekue hoꞌu vaꞌe ma nomanoi ꞌrã.
43,6,51,Xee ae mbojape oikove vaꞌe yva gui ou vaꞌekue. Haꞌe vaꞌe regua hoꞌu vaꞌe ma oiko riae ꞌrã. Mbojape ko yvy re ikuai vaꞌe moingovearã xee ameꞌẽ vaꞌerã ma xerete ae — heꞌi.
43,6,52,Haꞌe ramo judeu kuery joo rami eꞌỹ-eꞌỹ ijayvu. Haꞌe vy aipoeꞌi:— Mbaꞌexa ꞌrã tu pevaꞌe ngoꞌo omeꞌẽ jaꞌu aguã?
43,6,53,"Jesus ombovai:— Anhetẽ aipoaꞌe: Ava raꞌy ojeapo vaꞌekue roꞌo gui ndapeꞌui, haꞌe huguy gui ndapeyꞌui ri ramo pendere noĩ ꞌrã tekove. Mbaꞌeta xeroꞌo gui hoꞌu, haꞌe xeruguy gui oyꞌu vaꞌe re ma oĩ tekove marã eꞌỹ, haꞌe amboetepa ju ꞌrã opaa ára."
43,6,55,"Mbaꞌeta xeroꞌo ma tembiꞌu anhetẽ vaꞌe, haꞌe xeruguy ma oyꞌu pyrã anhetẽ vaꞌe."
43,6,56,"Xeroꞌo gui hoꞌu haꞌe xeruguy gui oyꞌu vaꞌe ma ikuai ꞌrã xere, haꞌe xee aĩ ꞌrã haꞌe kuery re."
43,6,57,"Xeru xembouare oikove, haꞌe hexe xee aikovea rami avi xere okaru vaꞌe oikove ꞌrã xere."
43,6,58,"Kovaꞌe mbojape yva gui ou vaꞌekue ma penamoĩ kuery hoꞌu vaꞌekue ramigua eꞌỹ, mbaꞌeta haꞌe kuery omanomba rakaꞌe. Haꞌe rã kovaꞌe mbojape hoꞌu vaꞌe ma oikove riae ꞌrã — heꞌi."
43,6,59,Haꞌe rami Jesus ijayvu Cafarnaum tetã py judeu kuery onhemboꞌeaty py nhomboꞌea py.
43,6,60,
43,6,61,Haꞌe gui Jesus ma haꞌe kuery ndojou porãia oikuaa ae vy aipoeꞌi:— Peẽ kuery napendu kuaai vaꞌe tyꞌy nami xeayvu rã?
43,6,62,Haꞌe rami avi mbaꞌexa ꞌrã tu peikuaa Ava raꞌy ojeapo vaꞌekue ouague katy ju ojeupi ovy rã pexa vy?
43,6,63,"Mbaꞌeta Nheꞌẽ ae rima nhomoingovearã oĩ, haꞌe rã nhanderoꞌo ma haꞌe rami aguã ndovarei. Nami xeayvu vy Nheꞌẽ haꞌe tekove re rima xeayvu kuri."
43,6,64,"Haꞌe rami avi peẽ kuery regua amongue ndapejeroviai — heꞌi. Po rami Jesus ijayvu mbaꞌeta oikuaa ae mavaꞌe kuery pa hexe ndojeroviai, haꞌe mavaꞌe pa ijopy uka nhemiarã oikoa."
43,6,65,"Haꞌe rami vy aipoeꞌive ju:— Haꞌe nunga rupi xee aipoaꞌe kuri pẽvy: “Avave rei ndoui ꞌrã xere, haꞌe rami aguã Xeru omeꞌẽ eꞌỹ ramo.”"
43,6,66,"Jesus-a gui heta ojepeꞌaagueHaꞌe rami rã hemimboꞌe kuery heta ojepeꞌa, hexeve ndaꞌikuaixevei vy."
43,6,67,Haꞌe ramo guemimboꞌe kuery doze ikuai vaꞌe pe ju Jesus oporandu:— Haꞌvy peẽ kuery voi teve pejepeꞌaxe avi xegui?
43,6,68,Simão Pedro ombovai:
43,6,70,Haꞌe ramo Jesus ombovai:— Haꞌe rami avi peẽ kuery doze aiporavo vaꞌekue regua peteĩ re ma anha oĩ — heꞌi.
43,6,71,"Po rami ijayvu Simão Iscariotes raꞌy reko re, mbaꞌeta haꞌe vaꞌe ma doze ikuai vaꞌe regua vaꞌeri ijopy uka nhemiarã oiko."
43,7,1,"Jesus re tyvy kuery ndojeroviai okuapyagueHaꞌe vaꞌe rire ma Jesus oiko Galiléia yvy rupi. Judéia yvy katy ranhe ndoovei, judeu ruvixa kuery ojukaxe rã."
43,7,2,"Haꞌe gui ovaẽ raiꞌi ma judeu kuery pegua ngaru oguyꞌi py ikuai aguã regua ára. Haꞌe ramo oĩa py tyvy kuery ou vy aipoeꞌi ixupe:— Tereo ju kovaꞌe tekoa gui judéia katy, neremimboꞌe kuery haꞌe pygua voi mbaꞌemo rejapo vaꞌe oexa aguã."
43,7,4,Mbaꞌeta avave rei ojekuaa ukaxe vy nhemi rupi ndojapoi ꞌrã mbaꞌeve. Tove yvy jave rupi toikuaa mbaꞌemo rejapo reikovy vaꞌe — heꞌi okuapy.
43,7,5,Haꞌe rami tyvy kuery ijayvu mbaꞌeta haꞌe kuery ae ndojeroviai hexe.
43,7,6,"Haꞌe ramo Jesus aipoeꞌi haꞌe kuery pe:— Ndaꞌevei, xeꞌára novaẽi teri. Haꞌe rã peẽ kuery pe ma ára nhavõ haꞌevepa rei. Peẽ kuery re yvy regua kuery ndaꞌijaꞌe eꞌỹi ꞌrã. Haꞌe rã xere ma ndaꞌijaꞌei okuapy, teko vai rupi ikuaia amombeꞌu ramo."
43,7,8,"Tapeo peẽ ae ngarua py. Xee ma ndaa reguai ranhe, mbaꞌeta novaẽi teri xeꞌára — heꞌi. Haꞌe rami Jesus ijayvu vy opytave ranhe Galiléia py."
43,7,10,Ngarua py Jesus ooagueTyvy kuery ngarua py ojeꞌoipa ma rire mae Jesus voi oo. Haꞌe rami teĩ avave rei pe ndojekuaa ukai guive.
43,7,11,"Ngarua py ma judeu ruvixa kuery oeka okuapy, oporandu guive mamo pa oĩa re. Heta vaꞌe kuery joo rami eꞌỹ-eꞌỹ ijayvu okuapy heko re, mbaꞌeta amongue ma aipoeꞌi:— Haꞌe tu porayvu vaꞌe rima.Haꞌe rã amboae kuery ma— Xevy pe rã nhombotavypa rei oikovy — heꞌi. Avave rei nomombeꞌu porãai guive marã rami pa oikoa, mbaꞌeta judeu ruvixa kuery gui okyje vy."
43,7,14,Jesus guetarã kuery ojerovia eꞌỹ vaꞌe reve jogueroayvu okuapyagueHaꞌe gui ngaru oikoa mbyte py mae ma Jesus oo templo py nhomboꞌe vy.
43,7,15,"Haꞌe ramo judeu ruvixa kuery ma nhomboꞌe rã oendu vy onhemondyipa. Haꞌe vy aipoeꞌi:— Mbaꞌexa tu kuaxia para re oĩ vaꞌe oikuaapa, nonhemboꞌei vaꞌekue ri?"
43,7,16,"Jesus ombovai:— Xee ma xejegui ae eꞌỹ anhomboꞌe, haꞌe rã Xembouare gui aikuaa."
43,7,17,"Haꞌe gui Nhanderuete oipotaa rami ikuaixe vaꞌe ma oikuaa ꞌrã Nhanderuete gui pa anhomboꞌe kuaa, tyrã pa xejegui ae."
43,7,18,"Mbaꞌeta ojegui ae nhomboꞌe vaꞌe ma onhemboyvate ukaa rupi rive ꞌrã oiko. Haꞌe rã imbouare yvatea oikuaa ukaa rupi nhomboꞌe vaꞌe ma anhetẽ vaꞌe, haꞌe hexe noĩ ꞌrã teko vai."
43,7,19,Moisés eꞌỹ teve peẽ kuery pegua lei ombopara rakaꞌe? Haꞌe ramive ma peẽ kuery neĩ peteĩve ndapejapoi. Mbaꞌe re tu xejukaxe ri?
43,7,20,Haꞌe ramo heta vaꞌe kuery aipoeꞌi:
43,7,21,"Jesus ombovai:— Xee ma peteĩ mbaꞌe ajapo ramo rive peẽ kuery penhemondyipa. Moisés ma oeja rakaꞌe jopire pemboi aguã. Haꞌe rami aguã ma Moisés guigua ete eꞌỹ guive, haꞌe rã nhaneramoĩ kuery gui ijypy rakaꞌe. Haꞌe rami rire sábado ára py teĩ pemboi ꞌrã avakueꞌi pire. Moisés lei ombopara vaꞌekue rami vy sábado ára py voi avakueꞌi pire pemboi vaꞌeri mbaꞌe re tu xejou vai ri pekuapy sábado ára py anhomongueraague re?"
43,7,24,"Ndaꞌevei joe peikuaa pota aguã mbaꞌemo pexaa rupi rive, haꞌe rã anhetẽ vaꞌe haꞌe teko porã rupi anho ꞌrã haꞌeve."
43,7,25,Judeu ruvixa kuery joo rami eꞌỹ-eꞌỹ ijayvuagueAmongue Jerusalém pygua kuery aipoeꞌi:— Pevaꞌe eꞌỹ ndaꞌu huvixa kuery ojukaxe vaꞌe?
43,7,26,Mbaꞌexa tu haꞌvy pavẽ oendua py nhomboꞌe teĩ avave rei nomokyrirĩ? Tyrã pa huvixa kuery voi teve oikuaa Cristo oikoa rami?
43,7,27,Nhande kuery ma jaikuaa magui pa haꞌe oua. Haꞌe gui Cristo ou ramo ma avave rei ndoikuaai ꞌrã magui pa oua — heꞌi okuapy.
43,7,28,"Haꞌe gui Jesus ma templo py nhomboꞌe vy aipoeꞌi:— Peẽ kuery ndaꞌu xekuaa, haꞌe magui pa ajua peikuaa avi ri tyꞌy? Haꞌe gui xee ma xee ae aipotaa rami riveꞌỹ aju. Peẽ kuery ma ndapeikuaai ae Xembouare ma anhetẽ vaꞌeri."
43,7,29,"Haꞌe rã xee ma aikuaa, mbaꞌeta ixugui aju, haꞌe ae xembou ramo — heꞌi."
43,7,30,"Haꞌe ramo haꞌe kuery ojopyxe teĩ avave rei opo nomoĩ hexe, hiꞌára novaẽi teri ramo."
43,7,31,Haꞌe pygua kuery regua heta ojerovia hexe. Haꞌe vy aipoeꞌi:— Cristo ou vy ndaꞌu ojapo ꞌrã ri hexa pyrã pevaꞌe ava ojapo vaꞌe gui iporãve vaꞌe? — heꞌi okuapy.
43,7,32,Haꞌe gui fariseu kuery ma heta vaꞌe kuery Jesus ojou porã okuapya oikuaa vy sacerdote yvatekueve vaꞌe reve omondouka xondaro kuery ojopy aguã.
43,7,33,Haꞌe ramo Jesus aipoeꞌi haꞌe kuery pe:— Aỹꞌi tema aiko teri peẽ kuery reve. Haꞌe gui aa ju ta ma Xembouarea py.
43,7,34,"Haꞌe vaꞌe rire peẽ kuery xereka teĩ ndaxejoui ꞌrã, mbaꞌeta xee aa ague py peẽ kuery peo aguã ndaꞌevei — heꞌi."
43,7,35,Haꞌe ramo judeu ruvixa kuery joupe-upe ju aipoeꞌi:— Marã katy ndaꞌu haꞌe oo ꞌrã ndajajoui aguã? Tyrã pa grego kuery retã nhande kuery ikuaia rupi teve oo ta omboꞌe vy?
43,7,37,Yy imarã eꞌỹ vaꞌe re Jesus ijayvuagueNgaru opaa ára ma omboeteave ára. Haꞌe vaꞌe ára Jesus opuꞌã vy aipoeꞌi:— Pendeyꞌuvei vaꞌe peju xea py peyꞌu.
43,7,38,"Mbaꞌeta xere ojerovia vaꞌe kuery re oiko ꞌrã kuaxia para re oĩ vaꞌe: “Ipyꞌa gui oxyry ꞌrã yy imarã eꞌỹ vaꞌe” heꞌia rami.; , "
43,7,39,"Haꞌe rami ijayvu Nheꞌẽ re, mbaꞌeta Jesus re ojerovia vaꞌe kuery re Nheꞌẽ oĩ ꞌrã. Haꞌe rã haꞌe vaꞌe jave ma Nheꞌẽ nombouai teri, mbaꞌeta Jesus nomboyvateai teri."
43,7,40,Haꞌe gui po rami Jesus ijayvu rã heta vaꞌe kuery oendu vy aipoeꞌi:— Haꞌe tu anhetẽ ae profeta oiko — heꞌi okuapy.
43,7,41,"Amongue aipoeꞌi:— Haꞌe tu Cristo ete rima oiko.Haꞌe rã amboae kuery ma oporandu:— Cristo ndaꞌu Galiléia gui ꞌrã ri ou? Mbaꞌeta kuaxia re ipara oiny: “Cristo ma Davi ramymino ꞌrã oiko, haꞌe Belém tetã Davi rekoague py ae ꞌrã ituiꞌi”, heꞌiague.?"
43,7,43,Haꞌe rami vy joo rami eꞌỹ-eꞌỹ oikuaa Jesus reko re ijayvu vy.
43,7,44,Amongue ma ojopyxe teĩ avave rei opo nomoĩ hexe.
43,7,45,Xondaro kuery ojevypa riveagueHaꞌe gui xondaro kuery ojevypa rive ju sacerdote yvatekueve vaꞌe haꞌe fariseu kuerya py. Haꞌe ramo xondaro kuery haꞌe kuery oporandu:— Mbaꞌe re tu ndaperui?
43,7,46,Xondaro kuery ombovai:
43,7,47,"Haꞌe ramo fariseu kuery aipoeꞌi:— Peẽ kuery voi teve penembotavy raꞌe? Haꞌe gui nhanderuvixa kuery eꞌỹ vy fariseu kuery regua voi teve ojerovia hexe? Haꞌe rã heta vaꞌe kuery ma nhandevygua lei oikuaa vaꞌeꞌỹ, ayvu vaipy meme ikuai — heꞌi okuapy.?"
43,7,50,"Peteĩ haꞌe kuery vaꞌe regua ma Nicodemos, Jesus reve jogueroayvu vy oo vaꞌekue. Haꞌe vaꞌe ma oirũ kuery pe oporandu: — Nhande kuery pegua lei rami vy ndaꞌu haꞌeve ꞌrã ri amongue nhamboayvu porã eꞌỹ re nhanhombopaga aguã, eꞌỹ vy mbaꞌemo ojapo oikovya re jaikuaa pota porã eꞌỹ re?"
43,7,52,Irũ kuery ombovai:— Ndee voi teve Galiléia pygua reiko? Eikuaa porã pota reikuaa aguã Galiléia gui neĩ peteĩ profeta ndoui ꞌrãa — heꞌi okuapy.
43,8,1,Kunha itavy rei vaꞌe ogueru okuapyagueHaꞌe rã Jesus ma Oliveira yvyty katy oo.
43,8,2,Koꞌẽ rai ramove ma templo katy ju ou. Oĩa py heta vaꞌe kuery voi joguerupa. Haꞌe ramo oguapy vy omboꞌepa oiny.
43,8,3,"Haꞌe gui Jesus oĩa py lei re nhomboꞌe vaꞌety haꞌe fariseu kuery ogueru peteĩ kunha itavy reia py ojou pyre. Haꞌe rami vy omopuꞌã imoꞌamy teta mbyte py. Haꞌe vy aipoeꞌi Jesus pe:— Poromboꞌea, kovaꞌe kunha ma itavya py ojoua raꞌe."
43,8,5,"Haꞌe gui Moisés nhandevygua lei ombopara vy aipoeꞌi rakaꞌe kunha itavy rei vaꞌe ita py jajapipa aguã. Haꞌvy ndee, mbaꞌe ꞌre? — heꞌi okuapy"
43,8,6,oeko aꞌã vy hexe ijayvu rei aguã.Haꞌe ramo Jesus yvy re omaꞌẽ reve okuã py ombopara oiny yvy re.
43,8,7,Haꞌe kuery oporandu riae ma okuapy ramo mae ma Jesus omaꞌẽ. Haꞌe vy aipoeꞌi:— Pejejavy vaꞌeꞌỹ ete peiko vaꞌe ranhe pejapi ita py — heꞌi. Haꞌe gui yvy re ju omaꞌẽ reve omboparave ju oiny.
43,8,9,"Haꞌe rami ijayvu rã haꞌe kuery oendu vy opyꞌapy py oikuaa haꞌe kuery ae ojejavy vaꞌea. Haꞌe rami vy peteĩ-teĩ ojepeꞌa ojeꞌoivy. Tujakueve ranhe oo, haꞌe rami py ojeꞌoipa. Opyta vaꞌe ma Jesus anho, haꞌe kunha vaꞌe guive, haꞌe kuery mbyte py hiꞌaĩague py ae."
43,8,10,"Haꞌe gui Jesus omaꞌẽ vy avave rei ndoexavei. Kunha vaꞌe anho hoꞌame rã oexa vy aipoeꞌi ixupe:— Kunha, mamo tu oopa raꞌe ndere ijayvu vaꞌekue? Mavaꞌeve rei teve nanembopagai?"
43,8,11,"Kunha vaꞌe ombovai vy— Mavaꞌeve rei, Senhor — heꞌi.Haꞌe ramo Jesus aipoeꞌi:— Xee voi norombopagai ꞌrã. Tereo ju, ejejavyve eme."
43,8,12,
43,8,13,Haꞌe gui fariseu kuery aipoeꞌi:— Ndee tu ndereko re ae rima ndeayvu raꞌe. Haꞌe nunga rupi ndeayvua ndovarei.
43,8,14,"Jesus ombovai vy aipoeꞌi haꞌe kuery pe:— Xee ae xereko re xeayvu teĩ xeayvua anhetẽ meme. Mbaꞌeta xee aikuaa magui pa ajuague, haꞌe marã katy pa aa ꞌrãa. Haꞌe rã peẽ kuery ma ndapeikuaai magui pa aju, neĩ marã katy pa aa ꞌrãa voi."
43,8,15,"Peẽ kuery ma peikuaa rami rive penhombopagaxe, haꞌe rã xee ma avave rei nambopagai."
43,8,16,"Haꞌe anhombopaga vy voi anhetẽ rupi meme ꞌrã anhombopaga, mbaꞌeta xee ma xee aeꞌỹ aiko. Xee haꞌe Xembouare roiko."
43,8,17,"Pendevygua lei re ma ipara oiny: “Mokoĩ joo rami meme ijayvu ramo ꞌrãe jaikuaa anhetẽa”, heꞌiague."
43,8,18,"Xee aikuaa uka porã aikovy xereko, haꞌe Xeru Xembouare voi xekuaa uka — heꞌi."
43,8,19,Haꞌe ramo oporandu okuapy:— Mamo haꞌvy oĩ Nderu?Jesus ombovai:— Peẽ ndaxekuaaia rami avi neĩ Xeru voi ndapeikuaai. Xee xekuaa vaꞌe rire ma peikuaa avi ꞌrãgue Xeru — heꞌi.
43,8,20,"Haꞌe rami ijayvu templo py, peráta ryru oĩ vaꞌe yvýry oĩa py. Haꞌe rami teĩ avave rei ndojopyai, hiꞌára novaẽi teri ramo."
43,8,21,"Heta vaꞌe kuery pe Jesus onhemombeꞌu teĩ ndogueroviai okuapyaguePeteĩgue ju aipoeꞌi:— Xee ma ajepeꞌa ꞌrã apy gui. Haꞌe ramo peẽ kuery xereka teĩ ndapeoi ꞌrã xee aa ague py. Haꞌe rami ꞌrãgue py pekanhymba ꞌrã pejejavyague re — heꞌi. Haꞌe ramo judeu ruvixa kuery aipoeꞌi:— Pevaꞌe teve ojejukaxe? Haꞌe vy ae ma “Ndapeoi ꞌrã aa ague py”, heꞌi ri kuri. Jesus aipoeꞌive ju:— Peẽ kuery ma ko yvy rupigua, haꞌe rã xee ma pe yvategua. Peẽ ma kovaꞌe yvy regua, haꞌe rã xee ma yvy regua eꞌỹ. Haꞌe nunga rupi ae xee aipoaꞌe kuri pekanhymba ꞌrã pejejavyague re. Mbaꞌeta xee ae aikoa ndaperoviai vy pejejavyague re pekanhymba ꞌrãe — heꞌi."
43,8,25,Haꞌe ramo oporandu okuapy:— Marã ramigua tu ndee?Jesus ombovai:— Mbaꞌe tu jypyꞌi guive pendevy amombeꞌu rakaꞌe?
43,8,26,Heta mbaꞌe areko peẽ kuery reko re xeayvu aguã peikoague repy ameꞌẽ vy guarã. Haꞌe rami teĩ aỹ ma ko yvy re ikuai vaꞌe pe amombeꞌu aikovy Xembouare anhetẽ vaꞌe gui aendu vaꞌe anho — heꞌi.
43,8,27,Haꞌe rami ijayvu teĩ haꞌe kuery ndoikuaai Nguu re ae ijayvua.
43,8,28,"Haꞌe gui Jesus aipoeꞌive ju:— Ava raꞌy ojeapo vaꞌekue peupi ma pekuapy vy peikuaa ꞌrã marã ramigua pa aikoa, haꞌe xejegui ae mbaꞌeve ndajapoia, mbaꞌeta Xeru xemboꞌea rami anho xeayvu aikovy."
43,8,29,"Xembouare ma oiko riae xereve. Ndaxerejai ꞌrã xee aeꞌi, haꞌe oipotaa rami anho ajapo ramo — heꞌi."
43,8,30,Haꞌe rami ijayvu ramo heta ojerovia hexe.
43,8,31,Haꞌe gui judeu kuery hexe ojerovia vaꞌe pe Jesus aipoeꞌi:— Xeayvua rupi riae ri peiko vy anhetẽ ete ꞌrã xeremimboꞌe peiko.
43,8,32,"Haꞌe rami vy peikuaa ꞌrã anhetẽ vaꞌe, haꞌe anhetẽ vaꞌe pendejora ꞌrã escravo pendekuaia gui — heꞌi."
43,8,33,Haꞌe ramo haꞌe kuery aipoeꞌi:— Ore ma Abraão ramymino orekuai vy neĩ peteĩgueve ma escravo orekuai vaꞌeꞌỹ. Mbaꞌe re tu escravo veꞌỹ orekuai aguã re ri ndeayvu?
43,8,34,Jesus ombovai:— Anhetẽ aipoaꞌe: Teko vai rupi ikuai vaꞌe ma teko vai pegua escravo meme ikuai.
43,8,35,"Haꞌe escravo ikuai vaꞌe ma ndoiko riaei ꞌrã herekoa ro py, haꞌe rã taꞌy anho."
43,8,36,Haꞌe rami avi Taꞌy pendejora ramo ojora pyre ete ꞌrã pendekuai.
43,8,37,Haꞌe gui xee ma aikuaa ae peẽ kuery Abraão ramymino pendekuaia. Haꞌe rami teĩ pendere xeayvu noĩ ramo xejukaxe pekuapy.
43,8,38,Xee ma xeayvu mbaꞌemo Xerua py aexa vaꞌekue re anho. Haꞌe rã peẽ kuery ma penderu mbaꞌemo ojapo rã pexa vaꞌekue ae pejapo — heꞌi.
43,8,39,"Haꞌe ramo haꞌe kuery— Oreru ma Abraão ae — heꞌi okuapy.Jesus ombovai:— Anhetẽ ete ri Abraão raꞌy kuery pendekuai vaꞌe rire pejapo ꞌrãgue Abraão ojapoague rami. Haꞌe rami ꞌrãgue py peẽ kuery xejukaxe pekuapy, anhetẽ vaꞌe Nhanderuete gui aendu vaꞌe amombeꞌu ramo rive. Haꞌe rã Abraão ma haꞌe ramigua eꞌỹ ojapo rakaꞌe."
43,8,41,Peẽ kuery ma penderu ojapo vaꞌe ramigua ae pejapo vaꞌe — heꞌi.Haꞌe kuery aipoeꞌi:— Ore kuery ma tuu heta rei vaꞌeꞌỹ orekuai. Peteĩꞌi oreru oiko. Haꞌe vaꞌe ma Nhanderuete ae.
43,8,42,"Jesus ombovai:— Anhetẽ ri Nhanderuete re penderu vaꞌe rire ma xerayvu ꞌrãgue pekuapy, mbaꞌeta xee ma Xeruetea gui aju vy apy ju aiko. Xee ae aipotaa rami eꞌỹ aju vaꞌekue, haꞌe rã Xeru xembou ramo ma aju. Mbaꞌe re tu peẽ kuery ndapeikuaai ri xeayvua? Ndapeikuaai mbaꞌeta xeayvu pendu kuaa vaꞌerã eꞌỹ ae."
43,8,44,"Peẽ kuery ma anha guigua pendekuai, hexe ae penderu vaꞌe vy. Haꞌe rami vy ae anha oipotaa rami pendekuai. Mbaꞌeta anha ma jypyꞌi guive jojukaa rupi tema oiko, anhetẽ vaꞌe rupi ndoikoi, hexe anhetẽ vaꞌe noĩ ae ramo. Haꞌe vy ijapu ꞌrã oikovy gueko rami vy, mbaꞌeta ijapu vaꞌe ae, haꞌe ijapu vaꞌe ru oiko.1 "
43,8,46,Mavaꞌe ndaꞌu peẽ kuery regua peikuaa ajejavyague? Anhetẽ meme aipoaꞌe teĩ mbaꞌe re tu ndaperoviai?
43,8,48,Judeu kuery aipoeꞌi:— Anhetẽꞌỹ ri ndaꞌu aiporoꞌea Samaria pygua haꞌe anha revegua reikoa?
43,8,49,"Jesus ombovai:— Xee ma anha revegua eꞌỹ aiko, haꞌe rã Xeru amboete vaꞌe. Haꞌe rã peẽ kuery ma naxemboetei."
43,8,50,"Haꞌe rami avi xee ma avave rei pe nanhemboyvate ukai. Peteĩ oiko xemboyvatearã, haꞌevea rami joe oikuaa pota vaꞌe ae."
43,8,51,Anhetẽ aipoaꞌe: Xeayvua rupi ikuai vaꞌe ma nomanoi ꞌrã rakaꞌeve rã peve guarã — heꞌi.
43,8,52,Haꞌe ramo judeu kuery aipoeꞌi:— Aỹ ma anhetẽ ete roikuaa ma anha revegua reikoa. Mbaꞌeta Abraão haꞌe profeta kuery haꞌe javive omano rakaꞌe. Haꞌe rã ndee ma “Xeayvua rupi ikuai vaꞌe nomanoi ꞌrã rakaꞌe rã peve guarã” ꞌre.
43,8,53,Ndee ndaꞌu nhaneramoĩ Abraão omano vaꞌekue gui ndeyvateve ri? Profeta kuery voi omanomba rakaꞌe. Marã ramigua tu ndee renhemoingo?
43,8,54,Jesus ombovai:— Xee ae anhemboyvate uka vaꞌe rire ma xeyvatea mbaꞌeverã ndovarei ꞌrãgue. Haꞌe rã xemboyvatearã ma Xeru ae oiko. Ixupe ma peẽ kuery “Nhanderuete” peje
43,8,55,"vaꞌeri peikuaa vaꞌeꞌỹ. Haꞌe rã xee ma aikuaa. Xee “Ndaikuaai” haꞌe vaꞌe rire peẽ kuery rami avi ꞌrãgue xeapu. Xee ma aikuaa, haꞌe ijayvua ajapo aikovy guive."
43,8,56,Haꞌe gui peneramoĩ Abraão ma ovyꞌa rakaꞌe xerekorã ixupe oikuaa ukaa rã oikuaa vy. Haꞌe ma oikuaa vy xererovyꞌa ma voi rakaꞌe — heꞌi.
43,8,57,Judeu kuery aipoeꞌi:— Ndee tu neĩ cinqüenta maꞌetỹ teri ndererekoi vaꞌeri rexa ma vaꞌe tyꞌy Abraão?
43,8,58,Jesus ombovai:— Anhetẽ aipoaꞌe: Abraão oiko eꞌỹ mbove voi xee aiko ae ma — heꞌi.
43,8,59,"Haꞌe ramo haꞌe kuery ojopy ita ojapi aguã, teĩ Jesus ojepeꞌa ovy templo gui."
43,9,1,Peteĩ ava ára revegua eꞌỹ vaꞌe Jesus omomaꞌẽ jevyagueHaꞌe gui Jesus oo vy oexa peteĩ ava ára revegua eꞌỹ ma voi oiko vaꞌekue.
43,9,2,"Haꞌe ramo hemimboꞌe kuery oporandu:— Oremboꞌea, mavaꞌe ndaꞌu ojejavy rakaꞌe pevaꞌe ára revegua eꞌỹ ma voi ituiꞌi aguã: haꞌe ae, tyrã pa tuu kuery ojejavy?"
43,9,3,"Jesus ombovai:— Haꞌe vaꞌe ojejavyague gui eꞌỹ oiko, neĩ tuu kuery gui eꞌỹ guive. Hexe Nhanderuete rembiapo ojekuaa aguã rima oiko."
43,9,4,"Haꞌe gui nhande kuery ma ára oĩ teri reve ꞌrã jajapo Xembouare ojapo uka vaꞌe, mbaꞌeta pytũ ou ma oiny, avave rei nombaꞌeapoavei aguã. Kovaꞌe yvy re aiko teria ja yvy regua moexakãa aiko — heꞌi."
43,9,6,"Haꞌe rami ijayvu ma vy onyvõ yvy re. Haꞌe rami vy guendyry py yvy omoakỹ vaꞌekue oikyty ára revegua eꞌỹ rexa re. Haꞌe vy aipoeꞌi:— Tereo ejeovai yy omboty pyre Siloé hery vaꞌe py — heꞌi. Haꞌe vaꞌe tery ma “Omondouka pyre” ꞌea. Haꞌe gui ava oo vy ojeovai, haꞌe gui omaꞌẽ porã ju ma ouvy."
43,9,8,Haꞌe gui oo katyꞌi ikuai vaꞌe haꞌe mbaꞌemo ojerure oiny rã oexa vaꞌety kuery oexa okuapy. Oexa vy oporandu joupe-upe:— Pevaꞌe eꞌỹ teve mbaꞌemo re ojerureaty py oĩ vaꞌekue?
43,9,10,Haꞌe ramo oporandu okuapy:— Mbaꞌexa tu aỹ rexa ri reikovy?
43,9,11,"Ava vaꞌe ombovai:— Peteĩ ava Jesus hery vaꞌe ma yvy omoakỹ vy oikyty kuri xerexa re. Haꞌe vy aipoeꞌi xevy: “Tereo ejeovai Siloé yy omboty pyre py”, heꞌi. Haꞌe ramo aa ajeovai, haꞌe gui aỹ reve aexa porã ju — heꞌi."
43,9,12,Oporandu ju okuapy:— Mamo tu haꞌe oĩ?Ombovai:— Xee ndaikuaai — heꞌi.
43,9,13,"Fariseu kuery omboayvuague ára revegua eꞌỹ vaꞌekueHaꞌe gui fariseu kuerya py ju haꞌe kuery ogueraa ára revegua eꞌỹ ma voi ituiꞌi vaꞌekue, mbaꞌeta Jesus yvy omoakỹ vy omomaꞌẽa ára ma sábado."
43,9,15,Haꞌe gui fariseu kuery ju oporandu marã rami vy pa omaꞌẽa re.Haꞌe ramo ava vaꞌe ombovai:— Xerexa re yapo oikyty haꞌe ajeovaipa rire ma amaꞌẽ kuri — heꞌi.
43,9,16,"Haꞌe ramo fariseu kuery vaꞌe regua amongue aipoeꞌi:— Haꞌe nunga apoare taꞌvy Nhanderuete guigua eꞌỹ teve, mbaꞌeta sábado ára pyguarã oeja pyre rami eꞌỹ oiko.Haꞌe rã amboae kuery ma aipoeꞌi:— Mbaꞌexa ꞌrã tu heko vai vaꞌe ojapo kuaa guĩ ramigua hexa pyrã? — heꞌi okuapy. Haꞌe rami vy joo rami eꞌỹ-eꞌỹ ijayvu okuapy."
43,9,17,Teĩgue ju haꞌe kuery oporandu ára revegua eꞌỹ vaꞌekue pe:— Nemomaꞌẽare tu marã ramigua oikoa ndee reikuaa?— Profeta — heꞌi.
43,9,18,Judeu ruvixa kuery ndogueroviai okuapy ára revegua eꞌỹ ae ituiꞌi rakaꞌeague. Haꞌe rami vy oenoĩ uka tuu kuery. Tuu kuery pe oporandu okuapy:— Pevaꞌe ma nhiꞌã penderaꞌy “Ára revegua eꞌỹ ma voi ituiꞌi” pejeague? Marã rami vy tu aỹ omaꞌẽ?
43,9,21,"Haꞌe rã marã rami vy pa omaꞌẽ jevya ma ore kuery ndoroikuaai, neĩ mavaꞌe pa imomaꞌẽare voi ndoroikuaa. Oreraꞌy ma tuja ma ramo ixupe ae ꞌrã peporandu. Haꞌe ae vy ꞌrãe ma onhemombeꞌu kuaa — heꞌi okuapy."
43,9,22,"Tuu kuery ma judeu ruvixa kuery gui okyje vy haꞌe rami ijayvu, mbaꞌeta huvixa kuery ijayvu ma voi onhemboꞌeaty gui omoxẽ aguã amongue Jesus ae Cristo oikoa rami omombeꞌu vaꞌe."
43,9,23,"Haꞌe nunga rupi ae tuu kuery “Haꞌe ma tuja ma, ixupe ae peporandu” heꞌi."
43,9,24,"Haꞌe gui teĩgue ju huvixa kuery oenoĩ ava ára revegua eꞌỹ vaꞌekue. Haꞌe vy aipoeꞌi:— Nhanderuete rembojerovia vaꞌe rupi emombeꞌu porã, mbaꞌeta ore ma roikuaa haꞌe vaꞌe ava heko vai vaꞌea — heꞌi."
43,9,25,"Haꞌe ramo ombovai:— Xee ma ndaikuaai heko vai vaꞌea. Peteĩ mbaꞌe tema aikuaa, mbaꞌeta ára revegua eꞌỹ aiko vaꞌekue ri aỹ ma amaꞌẽ — heꞌi."
43,9,26,Haꞌe kuery oporanduve ju:— Mbaꞌe tu ojapo ndevy? Marã rami vy tu nemomaꞌẽ?
43,9,27,Ombovai:— Xee ma amombeꞌu ae ma kuri teĩ peẽ kuery ndaperoviai. Mbaꞌe re tu peẽ kuery penduxe vai ri haꞌekue-ꞌekueꞌi amombeꞌu rã? Tyrã pa peẽ kuery voi hemimboꞌe pendekuaixe? — heꞌi.
43,9,28,"Haꞌe rami rã ijayvu rei okuapy hexe. Haꞌe vy aipoeꞌi:— Ndee rima hemimboꞌe, haꞌe rã ore kuery ma Moisés remimboꞌe orekuai. Mbaꞌeta Moisés reve Nhanderuete ijayvu rakaꞌe, roikuaa porã. Haꞌe rã haꞌe vaꞌe ava ma neĩ maguigua pa oikoa voi ndoroikuaai — heꞌi okuapy."
43,9,30,"Ava vaꞌe ombovai:— Peẽ kuery tu “Maguigua pa oikoa ndoroikuaai” peje, xemomaꞌẽ vaꞌeri. Mbaꞌeta jaikuaa ae ma Nhanderuete noendui ꞌrãa heko vai vaꞌe ojerurea. Haꞌe rã Nhanderuete renonde ojererokyjea rupi haꞌe oipotaa rami oiko vaꞌe ojerurea ma oendu ꞌrã."
43,9,32,Yvy itui ypyꞌi guive nanhaendui teri ára revegua eꞌỹ ma voi ituiꞌi vaꞌekue momaꞌẽa omombeꞌua rã. Haꞌe nunga rupi haꞌe vaꞌe ava ma Nhanderuete guigua eꞌỹ vaꞌe rire mbaꞌeve rei ndojapo kuaai ꞌrãgue — heꞌi.
43,9,34,Haꞌe rã haꞌe kuery ombovai:— Ndee tu ndetuiꞌi guive rejejavypa ma voi vaꞌekue ri aỹ ma oremboꞌe ta? — heꞌi okuapy. Haꞌe rami vy omoxẽ.
43,9,35,Ára revegua eꞌỹ vaꞌekue pe Jesus ojekuaa ukaagueJesus oendu ára revegua eꞌỹ vaꞌekue omoxẽ okuapyague. Haꞌe rami vy ovaexĩ vy oporandu:— Ndee tu rejerovia ri Ava raꞌy ojeapo vaꞌekue re?
43,9,36,"Ava vaꞌe ombovai:— Senhor, mavaꞌe tu oiko, hexe ajerovia aguã?"
43,9,37,"Jesus aipoeꞌi:— Ndee ma rexa ma reꞌamy, xee ndereve xeayvu vaꞌe ae haꞌe — heꞌi."
43,9,38,"Ombovai:— Senhor, xee ajerovia — heꞌi vyve omboete."
43,9,39,"Haꞌe gui Jesus aipoeꞌi:— Xee ma kovaꞌe yvy re aju peteĩ-teĩ oikoague repy ojopy aguã, haꞌe rami vy ára revegua eꞌỹ ikuai vaꞌekue omaꞌẽmba ju, haꞌe omaꞌẽ porã vaꞌekue ndoexavei aguã — heꞌi."
43,9,40,Haꞌe ramo fariseu kuery regua ijyvýry ikuai vaꞌe oporandu ixupe:— Haꞌe rami vy ore kuery voi teve ára revegua eꞌỹ orekuai?
43,9,41,Jesus ombovai:
43,10,1,"Vexaꞌi re opena porã vaꞌe oikoa re Jesus ijayvuague— Anhetẽ aipoaꞌe pẽvy: Amongue vexaꞌi kora rokẽ rupi eꞌỹ, amboae rupi oike vaꞌe ma imonda haꞌe jojuka rive-rive vaꞌe anho. Haꞌe rã okẽ rupi oike vaꞌe ma vexaꞌi kuery re opena vaꞌe ete."
43,10,3,"Haꞌe vaꞌe pe ma okẽ rarõa oipeꞌa ꞌrã, haꞌe vexaꞌi kuery voi oendu kuaa ꞌrã okuapy ijayvua. Haꞌe ramo guymba kuery hery rupi meme oenoĩ reve oguenoẽmba ꞌrã heravy oka py."
43,10,4,"Guymba kuery oguenoẽmba ma vy henonde ꞌrã oo, haꞌe rã hymba kuery ma ijayvua oendu kuaa vy oo ꞌrã hakykue."
43,10,5,"Haꞌe rã opena vaꞌety eꞌỹ ou ramo ma vexaꞌi kuery ndooi ꞌrã hakykue, onhamba ꞌrã ixugui, ijayvua noendu kuaai vy — heꞌi."
43,10,6,Haꞌe rami Jesus ijayvu mbaꞌemo re ombojoja vy. Haꞌe rami teĩ hendua kuery noendu kuaai.
43,10,7,Haꞌe ramo Jesus omombeꞌu porãve ju:— Anhetẽ aipoaꞌe pẽvy: Xee ae vexaꞌi kora rokẽ aĩ.
43,10,8,Xee aiko eꞌỹ mbove ma imonda haꞌe jojuka rive vaꞌe kuery anho ou rakaꞌe. Haꞌe vaꞌe kuery ayvu ma vexaꞌi kuery noendui.
43,10,9,"Haꞌe rã xee ma okẽ aĩ. Xea rupi oike vaꞌe kuery oo jepe ꞌrã. Oike ꞌrã, haꞌe gui oẽ ju vy ojou ꞌrã hoꞌu vaꞌerã."
43,10,10,"Imonda vaꞌe ou ꞌrã mymba kuery oipeꞌa, ojuka haꞌe omomba aguã rive. Haꞌe rã xee ma aju haꞌe kuery oupity aguã tekove, haꞌe opa mbaꞌe py ikuai porã aguã."
43,10,11,— Xee ma vexaꞌi re opena porã vaꞌety rami aiko. Mbaꞌeta opena porã vaꞌety ma guymba kuery re omeꞌẽ ꞌrã guekove ae.
43,10,12,"Haꞌe rã peráta re rive ombaꞌeapo vaꞌe ma vexaꞌi re opena ete vaꞌety eꞌỹ, neĩ vexaꞌi ja eꞌỹ guive. Haꞌe rami vy aguaraꞌi guaxu ou rã haꞌe oexa vy onha rive ꞌrã vexaꞌi kuery oejapa vy. Haꞌe ramo aguaraꞌi guaxu mymba kuery ogueroꞌa vy omondyipa ꞌrã imondovy opa rupi. Peráta re rive ombaꞌeapo vaꞌe ma onha ꞌrã vexaꞌi kuery reꞌỹ ae openave vy."
43,10,14,"Haꞌe rã xee ma vexaꞌi re opena porã vaꞌety aiko. Aikuaa xerymba kuery, haꞌe rã haꞌe kuery voi xekuaa, Xeru xekuaa, haꞌe xee Xeru aikuaa rami ae avi. Haꞌe rami vy xerymba kuery re ameꞌẽ ꞌrã xerekove."
43,10,16,"— Haꞌe gui xerymba kuery areko avi kora mboae py, kovaꞌe py eꞌỹ. Haꞌe vaꞌe kuery avi ꞌrã aru, xeayvu oendu avi ramo. Haꞌe rami vy peteĩ kora py ꞌrã haꞌe javive ikuai, haꞌe peteĩꞌi avi ꞌrã oiko opena vaꞌety."
43,10,17,"— Haꞌe nunga rupi ae Xeru xerayvu, mbaꞌeta ameꞌẽ ꞌrã xerekove, haꞌe gui ajopy jevy aguã. Xegui avave rei ndoipeꞌaai ꞌrã xerekove. Xee ameꞌẽxeaꞌi py ae ꞌrã ameꞌẽ. Mbaꞌeta xepoꞌaka xerekove ameꞌẽ, haꞌe gui ajopy ju aguã, haꞌe rami Xeru ojapo uka rire."
43,10,19,Joo rami eꞌỹ-eꞌỹ judeu kuery ijayvu okuapyagueHaꞌe rami Jesus ijayvu rã judeu kuery oendu vy joo rami eꞌỹ-eꞌỹ ijayvu okuapy. Haꞌe kuery vaꞌe regua heta aipoeꞌi:— Evoko vaꞌe re tu anha rima onhemonde raꞌe naꞌinhakã porãvei aguã rami. Mbaꞌe re tu pejapyxaka ri ijayvua re? Haꞌe rã amongue ma aipoeꞌi:— Haꞌe rami avi anha revegua ma ndaꞌijayvui ꞌrã haꞌe rami. Tyrã pa anha omomaꞌẽ kuaa ri tyꞌy omaꞌẽ eꞌỹ vaꞌekue?
43,10,22,"Jesus pe oporandu ju okuapyagueYroꞌy py oiko ngaru Jerusalém py, templo ojapopaague re imaꞌenduꞌaa aguã regua."
43,10,23,Haꞌe gui Jesus oiko templo roka rupi oguy puku Salomão ꞌepy vaꞌe py.
43,10,24,Haꞌe jave judeu kuery ijyvýry oupa vy oporandu ixupe:— Rakaꞌe peve tu ropẽxa rei aguã rami oremoingo ta? Cristo ete ri reiko vy enhemombeꞌu porã.
43,10,25,Jesus ombovai:— Xee ma anhemombeꞌu porã teĩ peẽ kuery ndaperoviai. Mbaꞌemo porã Xeru rery rupi ajapo aikovy vaꞌe voi oikuaa uka marã ramigua pa aikoa.
43,10,26,Peẽ kuery ndapejeroviai mbaꞌeta xerymba vexaꞌi regua eꞌỹ pendekuai vy.
43,10,27,"Mbaꞌeta xerymba vexaꞌi kuery ma oendu ꞌrã xeayvu, haꞌe rã xee ma peteĩ-teĩ aexa kuaa. Haꞌe kuery oo ꞌrã xerakykue."
43,10,28,"Haꞌe kuery pe ameꞌẽ tekove marã eꞌỹ. Haꞌe ramo haꞌe kuery nomanovei ma ꞌrã, haꞌe avave rei ndoipeꞌaai ꞌrã xepo gui. Xevy pe Xeru omboaxa vaꞌekue ma pavẽ gui ipoꞌakave. Haꞌe Xeru po gui ma avave rei ndoipeꞌaai ꞌrã. Xee haꞌe Xeru reve ma peteĩꞌi ae roiko — heꞌi."
43,10,31,Haꞌe gui teĩgue ju judeu kuery ojopy ita ojapi aguã.
43,10,32,"Haꞌe ramo Jesus aipoeꞌi:— Pexaa rupi mbaꞌemo porã ajapo reta ma, Xeru ojapo uka vaꞌe meme. Haꞌe nungakue regua mavaꞌe re tu xeapipaxe ita py?"
43,10,33,"Judeu kuery ombovai:— Mbaꞌemo porã rejapo vaꞌekue reꞌỹ ri rojapipaxe ita py, haꞌe rã Nhanderuete re ndeayvu vaiague re, mbaꞌeta ndee ava rive reiko vaꞌeri Nhanderuete rami renhemoingo ramo — heꞌi okuapy."
43,10,34,Haꞌe ramo Jesus aipoeꞌi:— Pẽvygua lei re aipo ndeꞌi ri tyꞌy: “Xee aipoaꞌe tuuete regua pendekuaia rami”?“Tuuete” heꞌia ma joe oikuaa pota vaꞌe kuery re ijayvu vy .
43,10,37,Haꞌe gui mbaꞌemo Xeru ojapo uka vaꞌe xee ndajapoi vaꞌe rire haꞌevea rami ꞌrãgue xere ndapejeroviaia.
43,10,38,"Haꞌe rami avi haꞌe nunga ajapo ramo haꞌe nunga oikoa ri jepe perovia ꞌrãgue, xere ae ndapejeroviai teĩ. Haꞌe rami vy peikuaa aguã xere Xeru oĩa, haꞌe Xeru re xee aĩa — heꞌi."
43,10,39,Haꞌe rami ijayvu ramo haꞌe kuery ojopyxe teĩ oo jepe ju haꞌe kuery po gui.
43,10,40,Peteĩgue ju Jordão yakã rovaigua re Jesus oo nhomongarai ypyꞌi oikovyague py. Haꞌe py ranhe oiko.
43,10,41,Haꞌe ramo heta ju ojeꞌoi oĩa py. Haꞌe rami vy joupe-upe aipoeꞌi okuapy:— ma neĩ peteĩgueve hexa pyrã ndojapoi vaꞌekue. Haꞌe rã kovaꞌe rekorã re ijayvuague ma anhetẽ meme rakaꞌe — heꞌi okuapy. Haꞌe rami vy haꞌe py heta ete ojerovia hexe.
43,11,1,Jesus omboete jevyague LázaroHaꞌe gui Maria haꞌe tyke Marta rekoa Betânia py ma ikyvy Lázaro imbaꞌeaxy oupy.
43,11,2,Maria ma Senhor py re heakuã porã vaꞌe oikyty vy oꞌa py ae omombiru vaꞌerã.
43,11,3,"Haꞌe gui Lázaro reindy kuery aipoeꞌi uka Jesus pe:— Senhor, orekyvy reayvu ete vaꞌe imbaꞌeaxy oupy — heꞌi uka. Haꞌe nunga Jesus oendu vy aipoeꞌi:— Haꞌe vaꞌe teko axy ma ijukaarã eꞌỹ oiko, haꞌe rã Nhanderuete yvatea haꞌe Taꞌy yvatea avi ojekuaa aguã — heꞌi."
43,11,5,"Jesus oayvu ete Marta, ikypyꞌy haꞌe ikyvy Lázaro."
43,11,6,Haꞌe rami vy Lázaro imbaꞌeaxy oupya oikuaa teĩ mokoĩ ára ranhe opytave oĩa py. Haꞌe gui mae ma— Jajeꞌoi ju Judéia yvy katy — heꞌi guemimboꞌe kuery pe.
43,11,8,"Haꞌe ramo hemimboꞌe kuery oporandu:— Oremboꞌea, kueeꞌi judeu kuery ita py ndeapipaxe vaꞌekue ri haꞌekue katy ju vaꞌe tyꞌy rejevy ta?"
43,11,9,"Jesus ombovai:— Doze hora eꞌỹ ri tyꞌy peteĩ ára oĩ? Haꞌe ara py teri amongue oguata vy nonhepyxangai ꞌrã, hexakãa ko yvy regua oexa vy."
43,11,11,Haꞌe rami ijayvu ma vy aipoeꞌive ju:— Nhaneirũ Lázaro ma oke oupy. Haꞌe ramo xee aa ta amomyĩ — heꞌi.
43,11,12,"Haꞌe ramo hemimboꞌe kuery aipoeꞌi:— Senhor, oke vy ꞌrã okuera — heꞌi okuapy. Haꞌe rami Jesus ijayvu vaꞌeri Lázaro omano maa re ijayvu vy. Haꞌe rã hemimboꞌe kuery ma okea re rive ijayvua rami oikuaa."
43,11,14,"Haꞌe ramo ma Jesus omombeꞌu porãve:— Lázaro omano ma. Haꞌe pendere amaꞌẽ vy avyꞌa haꞌe py ndaikoiague re, mbaꞌeta haꞌe rami rã ꞌrãe pejerovia. Jajeꞌoi maꞌvy ituia py — heꞌi."
43,11,16,Tomé Dídimo hery vaꞌe aipoeꞌi oirũ kuery pe:— Jajeꞌoi haꞌvy nhande kuery voi hexeve nhamano aguã — heꞌi.
43,11,17,Haꞌe gui Jesus ovaẽ rã irundy ára ma ojapo Lázaro onhono porãa ague. Betânia tekoa ma Jerusalém gui três quilômetro rãndaꞌu opyta.
43,11,19,Marta haꞌe Maria okyvy re ipyꞌa vai ramo heta ou judeu kuery ombopyꞌa guaxu aguã.
43,11,20,Marta ma Jesus ou oinya oikuaa vy oo ovaexĩ aguã. Haꞌe rã ikypyꞌy Maria ma ngoo py ranhe opyta.
43,11,21,"Haꞌe gui Marta aipoeꞌi Jesus pe:— Senhor, apy reiko vaꞌe rire xekyvy nomano jepei ꞌrãgue. Haꞌe rami avi xee aikuaa opa mbaꞌe re Nhanderuete pe rejerure ramo haꞌe ojapo ꞌrãa ndevy — heꞌi."
43,11,23,Jesus aipoeꞌi:— Ndekyvy ma onhemboete ju ꞌrã.
43,11,24,"Haꞌe ramo Marta ma— Tá, xee aikuaa ma opaa ára onhemboete ju ꞌrãa, omboetepaa jevy jave — heꞌi."
43,11,25,Haꞌe gui Jesus aipoeꞌi:
43,11,27,"Kunha vaꞌe ombovai:— Tá Senhor, xee arovia ndee Nhanderuete Raꞌy Cristo ko yvy re reju ꞌrã vaꞌekue reikoa — heꞌi."
43,11,28,"Haꞌe rami ijayvupa vy ojepeꞌa ranhe, haꞌe oenoĩ okypyꞌy Maria. Haꞌe vy ixupe anhoꞌi aipoeꞌi:— Nhanemboꞌea ovaẽ ma, haꞌe nerenoĩ — heꞌi."
43,11,29,"Ikypyꞌy oendu vyve opuꞌã haꞌe oo oĩa katy. Mbaꞌeta Jesus ma tekoa py eteꞌi novaẽ teri, Marta oexaague py teri oĩ. Haꞌe gui judeu kuery Maria mbopyꞌa guaxuarã hoo py ou vaꞌekue oexa okuapy Maria ojapura reve opuꞌã ovy rã. Haꞌe rami vy haꞌe kuery voi ojeꞌoi hupive, “Ikyvy ituia katy po oo ojaeꞌo aguã” heꞌi vy."
43,11,32,"Haꞌe gui Jesus oĩa py Maria ovaẽ vy oexa vyve guenapyꞌã re oĩ henonde. Haꞌe vy aipoeꞌi:— Senhor, apy reiko vaꞌe rire xekyvy nomano jepei ꞌrãgue — heꞌi. Haꞌe ojaeꞌo rã, haꞌe judeu kuery hupive ou vaꞌekue haꞌe javi ojaeꞌo avi ramo Jesus oexa vy oendu opyꞌa re omboaxya, ndovyꞌai guive."
43,11,34,"Haꞌe rami vy oporandu:— Mamo tu penhono porã rakaꞌe?Haꞌe kuery ombovai:— Senhor, eju haꞌvy exa — heꞌi."
43,11,35,Jesus voi ojaeꞌo.
43,11,36,Haꞌe ramo judeu kuery oexa vy— Haꞌe oayvu ete vaꞌe tyꞌy — heꞌi okuapy.
43,11,37,Haꞌe rã amongue ma aipoeꞌi:— Haꞌe ma ára revegua eꞌỹ omomaꞌẽ vaꞌekue ndaꞌevei ri tyꞌy kovaꞌe voi omano aguã gui ogueraa jepe aguã? — heꞌi.
43,11,38,"Jesus teĩgue ju opyꞌa re oendu omboaxya. Haꞌe vy oo onhono porãa ague peve. Peteĩ itakua py onhono porãa, haꞌe imbotyarã omoĩa ita tuvixa vaꞌe."
43,11,39,"Haꞌe ramo Jesus aipoeꞌi:— Peipeꞌa ita — heꞌi.Haꞌe ramo omano vaꞌekue reindy Marta aipoeꞌi:— Senhor, heakuã ma rima, irundy ára ma rire."
43,11,40,"Jesus ombovai:— Xee aipo ndaꞌei ri ty raꞌe, rejerovia vy Nhanderuete poꞌakaa rexa ꞌrãa? — heꞌi."
43,11,41,"Haꞌe rami rã oipeꞌaa ita. Jesus yva re omaꞌẽ vy aipoeꞌi:— Xeru, xee roguerovyꞌa, mbaꞌeta rendu xeayvua. Xee ma aikuaa ae xeayvua rendu riaea. Haꞌe rami avi nami xeayvu heta vaꞌe kuery oikuaa aguã ndee ae xembouague — heꞌi."
43,11,43,"Haꞌe rami ijayvu ma rire ojapukai reve aipoeꞌi:— Lázaro, eẽ ke oka py — heꞌi."
43,11,44,"Haꞌe ramove omano vaꞌekue oẽ ouvy ipy haꞌe ipo ojokuaague reve, haꞌe hova panhero py onhovãa vaꞌekue reve.Haꞌe ramo Jesus aipoeꞌi:— Pejora, tove too — heꞌi."
43,11,45,Haꞌe gui judeu kuery Maria-a py ou vaꞌekue ma haꞌe rami Jesus ojapo rã oexa vy heta ojerovia hexe.
43,11,46,Haꞌe rã amboae kuery ma ojeꞌoi vy fariseu kuery pe omombeꞌupa Jesus ojapo vaꞌekue.
43,11,47,Huvixa kuery Jesus ojuka aguã re jogueroayvuagueHaꞌe nunga sacerdote yvatekueve vaꞌe haꞌe fariseu kuery oendu vy nhomboatypa nhomboayvu vaꞌety kuery reve. Haꞌe vy aipoeꞌi:— Mbaꞌe tu nhande kuery jajapo jakuapy? Mbaꞌeta haꞌe vaꞌe ava ma hexa pyrã anho ojapo oikovy.
43,11,49,"Haꞌe kuery regua peteĩ ma Caifás hery vaꞌe, haꞌe vaꞌe maꞌetỹ re sacerdote yvateve vaꞌe oĩ. Haꞌe vaꞌe aipoeꞌi:— Peẽ kuery ma mbaꞌeve ndapeikuaai, neĩ ndapeikuaa potai guive, mbaꞌeta nhande kuery nhamanombaa ꞌrãgue py haꞌeveve peteĩ ava omano aguã heta vaꞌe kuery rekovia — heꞌi. Ojee ae gui eꞌỹ haꞌe rami ijayvu. Haꞌe rã haꞌe vaꞌe maꞌetỹ re sacerdote yvateve vaꞌe oĩ vy Nhanderuete gui ae ijayvu Jesus heta vaꞌe kuery rekovia omano aguã re. Haꞌe guetarã kuery rekovia anho eꞌỹ guive omano, haꞌe rã Nhanderuete raꞌy kuery yvy jave re ikuai vaꞌe haꞌe javi omoingo aguã peteĩꞌi tete rami."
43,11,53,"Haꞌe gui haꞌe vaꞌe ára guive haꞌe kuery onhembopyꞌa okuapy ojuka aguã., ; , "
43,11,54,"Haꞌe nunga Jesus oikuaa vy judeu kuery ikuai rupi veꞌỹ oiko, haꞌe rã tekoa eꞌỹa katyꞌi peteĩ tetã Efraim hery vaꞌe oĩ vaꞌe py oo. Haꞌe py ranhe opyta guemimboꞌe kuery reve."
43,11,55,"Haꞌe gui judeu kuery pegua ngaru Páscoa ára ovaẽ raiꞌi ma ramo Jerusalém katy heta ojeꞌoi tekoa ikuai vaꞌe gui, Páscoa oiko rã guarã ojekyꞌaꞌo aguã."
43,11,56,Haꞌe py ma oeka okuapy Jesus. Haꞌe rami vy templo py ikuai vy aipoeꞌi joupe-upe:— Mbaꞌexa ndee reikuaa? Jesus ndaꞌu ndoui ꞌrã ngarua py? — heꞌi.
43,12,1,"; Mboapy meme ára teri oata Páscoa ára ovaẽ aguã jave ma Betânia katy ju Jesus oo, Lázaro omanoague gui omboete ju vaꞌekue rekoa py."
43,12,2,Haꞌe rã Jesus pe ojapo okuapy peteĩ ngaru. Marta ojara oikovy tembiꞌu. Haꞌe rã Lázaro voi haꞌe kuery reve oĩ okarua py.
43,12,3,"Haꞌe gui Maria ogueru meio quilo heakuã porã vaꞌe nardo gui anho ojapo pyre, hepyve ete vaꞌe. Haꞌe rami vy Jesus py re oikyty heakuã porã vaꞌe, haꞌe oꞌa py ju omombiru. Opy haꞌe javi rupi omoeakuãmba."
43,12,4,"Haꞌe rami rã hemimboꞌe kuery regua Iscariotes ijopy uka nhemiarã vaꞌe aipoeꞌi: — Mbaꞌe re tu heakuã porã vaꞌe novendei raꞌe trezentos ára repy re, iporiaukueꞌi pe hepykue omeꞌẽ aguã? — heꞌi."
43,12,6,"Haꞌe rami ijayvu iporiaukueꞌi oipytyvõxe vy eꞌỹ, mbaꞌeta imonda vaꞌe oiko, haꞌe oirũ kuery peráta ryru re opena vaꞌe vy ojeupe guarã oipeꞌa kuerei ꞌrã peráta omoĩ mbyre."
43,12,7,"Haꞌe ramo ixupe Jesus aipoeꞌi:— Tove ri, mbaꞌeta guĩ rami xerete omoeakuã ma voi xenhono porãa rã guarã. Iporiaukueꞌi ma ikuai riae ꞌrã peẽ kuery reve. Haꞌe rã xee ma pendereve ndaiko riaei ꞌrã."
43,12,9,"; ; Koꞌẽ jevy ngaru oĩa py ou vaꞌekue heta oendu okuapy Jerusalém katy Jesus ou oinya. Haꞌe rami vy pindo rogue ojaya reta jogueravy ovaexĩ aguã ojeꞌoi vy. Ojapukai reve aipoeꞌi: Hemimboꞌe kuery haꞌe nunga oexa teĩ ndoikuaai ranhe. Jesus omboyvatea ju rire mae ma oikuaa, mbaꞌeta imaꞌenduꞌa okuapy kuaxia para re hekorã re ijayvuague re, omovaẽ porã okuapy rã oexa rire. Mbaꞌeta heta ikuai vaꞌekue Lázaro omanoague gui Jesus omopuꞌã ju haꞌe onhono porãague gui oenoĩague py. Haꞌe kuery haꞌe nungakue omombeꞌu ramo ae heta vaꞌe kuery ojeꞌoi ovaexĩ aguã, haꞌe nunga hexa pyrã ojapoague oendu rire."
43,12,20,Amongue grego kuery Jesus oexaxe okuapyagueAmongue grego kuery ngarua py ombojerovia aguã jogueru avi vaꞌekue.
43,12,21,"Haꞌe gui haꞌe vaꞌe kuery ojeꞌoi hemimboꞌe Filipe oĩa py, Galiléia regua Betsaida pygua ramo. Haꞌe vy aipoeꞌi okuapy ixupe:— Oreruvixa, ore kuery voi roexaxe Jesus — heꞌi."
43,12,22,Haꞌe ramo Filipe oo vy André pe ranhe omombeꞌu. Haꞌe rami vy André reve Jesus pe ju omombeꞌu.
43,12,23,Haꞌe ramo Jesus ombovai:— Aỹ ovaẽ ma Ava raꞌy ojeapo vaꞌekue omboyvatea ju aguã ára.
43,12,24,"Anhetẽ aipoaꞌe pẽvy, trigo raꞌyĩ yvy py ndoꞌai haꞌe nomanoi vy peteĩ haꞌyĩꞌi ae ꞌrã opyta. Haꞌe rã omano vy ma hiꞌa retave ꞌrã."
43,12,25,Guekove oayvu vaꞌe kuery ma omokanhy ꞌrã. Haꞌe rã ko yvy re ikuai reve guekove ndoayvui vaꞌekue ma ojou ꞌrã tekove marã eꞌỹ.
43,12,26,"Xerembiguai ikuaixe vaꞌe tojeꞌoi xerakykue, mamo rã xee aikoa py xerembiguai avi ikuai aguã. Haꞌe gui xerembiguai rami ikuai vaꞌe ma Xeru omboyvate ꞌrã."
43,12,27,"— Aỹ ma xepyꞌa py aendu ndavyꞌaia. Haꞌe rami vy mbaꞌe haꞌe ndaꞌu xee? “Xeru, xereraa jepe ke kovaꞌe hora gui” haꞌe ꞌrã ndaꞌu? Any, mbaꞌeta kovaꞌe hora pyguarã ae xee aju rire."
43,12,28,"Haꞌe rami ꞌrãgue py “Xeru, eikuaa uka ke nderery yvatea” haꞌe — heꞌi.Haꞌe ramo onhendu peteĩ ayvu yva gui:— Xee aikuaa uka ae ma xerery yvatea, haꞌe aikuaa ukave ju ꞌrã guive — heꞌi vaꞌe."
43,12,29,Haꞌe vaꞌe ayvu ma heta vaꞌe kuery ikuai vaꞌe oendu vy aipoeꞌi:— Yapu.Haꞌe rã amboae kuery ma— Anjo rima ijayvu raꞌe — heꞌi.
43,12,30,"Haꞌe gui Jesus ma aipoeꞌi:— Povaꞌe ayvu ma xee anho aendu aguã eꞌỹ onhendu, haꞌe rã peẽ kuery peguarã."
43,12,31,"Aỹ ovaẽ ma ko yvy regua kuery opaga aguã oikuaa ukaa ára, haꞌe ko yvy regua kuery rerekoa avi ꞌrã oitya."
43,12,32,Mbaꞌeta ko yvy gui xereupia ramo haꞌe javi regua ꞌrã aru xejee — heꞌi.
43,12,33,"Haꞌe rami ijayvu, marã rami pa omano ꞌrãa re ijayvu vy."
43,12,34,Haꞌe ramo heta vaꞌe kuery oporandu:— Ore kuery ma roikuaa lei re oĩa rami vy Cristo ou vy oiko riae ꞌrãa. Mbaꞌexa tu haꞌvy ndee aipoꞌre Ava raꞌy ojeapo vaꞌekue yvy gui oupia ꞌrãa rami? Mavaꞌe tu “Ava raꞌy ojeapo vaꞌekue” ꞌrea? — heꞌi okuapy.
43,12,35,"Jesus aipoeꞌi:— Aỹꞌi ma hendy vaꞌe oiko teri pendereve. Peiko kuaa ke pendereve hendy vaꞌe oĩa ja, pytũ penderupity eꞌỹ aguã, mbaꞌeta pytũ rupi ikuai vaꞌe ma ndoikuaai marã katy pa ooa."
43,12,36,"Hendy vaꞌe pendereve oiko teri reve pejerovia hexe, hendy vaꞌe raꞌy kuery peiko aguã — heꞌi. Haꞌe rami Jesus ijayvupa ma vy ojepeꞌa ovy, haꞌe ndojexa ukavei haꞌe kuery pe."
43,12,37,
43,12,38,"profeta aipoeꞌiague ojeupity aguã: “Senhor, mavaꞌe tu oguerovia ꞌrã oreayvua? Mavaꞌe kuery pe tu reikuaa ukaa ꞌrã ndepoꞌakaa?” heꞌiague rami."
43,12,39,"Mbaꞌeta haꞌe kuery ndojeroviai ae, aipoeꞌia rami vy:"
43,12,40,"“Haꞌe kuery rexa amboguepa, amoakã ratã guive, haꞌe kuery guexa py mbaꞌeve oexa eꞌỹ aguã, haꞌe opyꞌa py mbaꞌeve oendu eꞌỹ aguã, ojeko rerova rã araa jepe aguã.”"
43,12,41,Haꞌe rami ijayvu Jesus ipoꞌaka aguã oikuaa ma voi vy. Haꞌe vy ae hekorã re ijayvu.
43,12,42,"Haꞌe rami avi huvixa kuery heta ojerovia hexe teĩ okyje vy onhenhomi guive, onhemboꞌeaty gui fariseu kuery omoxẽ gui. Haꞌe kuery ma avakue pe rive ojejou porã uka, Nhanderuete pe ꞌrãgue py."
43,12,44,"Gueko re peteĩgue ju Jesus ijayvuagueHaꞌe gui Jesus ijayvu atã reve aipoeꞌi:— Xere ojerovia vaꞌe ma xere anho eꞌỹ ojerovia, haꞌe rã Xembouare re avi."
43,12,45,Xerexa vaꞌe kuery ma Xembouare avi oexa.
43,12,46,"Mbaꞌeta xee ma ko yvy regua moexakãarã aju, xere ojerovia vaꞌe pytũ rupi veꞌỹ ikuai aguã."
43,12,47,"Haꞌe gui amongue xeayvu oendu teĩ ndojapoi vaꞌe ma xee nambopagai ꞌrã. Mbaꞌeta xee aju ko yvy re ikuai vaꞌe araa jepe aguã, ambopaga aguã eꞌỹ."
43,12,48,Haꞌe rami avi oiko ae ma xere ndojeroviai haꞌe xeayvua ndojapoi vaꞌe mbopagaarã. Xeayvu amombeꞌu vaꞌekue ae ꞌrã ojapo opaa ára opaga aguã rami.
43,12,49,"Mbaꞌeta xee ma xejegui eꞌỹ xeayvu. Xeru Xembouare ae oikuaa uka xeayvu aguã, haꞌe amombeꞌu vaꞌerã. Haꞌe ijayvua ma tekove marã eꞌỹ meꞌẽa, xee aikuaa. Haꞌe rami ae xee xeayvua voi, mbaꞌeta Xeru xemboꞌea rami anho xeayvu."
43,13,1,Guemimboꞌe kuery py Jesus ojoiaguePáscoa ára py ngaru oiko eꞌỹ mbove Jesus oikuaa ovaẽ ta maa ko yvy gui nguua katy ju oo aguã ára. Ojeupegua kuery yvy re teri opytave vaꞌerã oayvu etea rupi oexa uka oayvua opa peve.
43,13,2,"Haꞌe kuery okaru teri okuapy reve, Simão Iscariotes raꞌy pyꞌa re anha omoĩ Jesus ojopy uka nhemi aguã."
43,13,3,Haꞌe rã Jesus ma oikuaa Tuu opa mbaꞌe ipo py omboaxapaa. Oikuaa avi Nhanderuetea gui ou rire haꞌea py ju oo ꞌrãa.
43,13,4,"Haꞌe rami vy okaru oinya gui opuꞌã vy omboi okamixa puku, haꞌe peteĩ ajukue ojopy vy ojokua okuꞌa rupi."
43,13,5,"Haꞌe rami vy hyꞌa py yy omoĩ vy ojoi oiny guemimboꞌe kuery py, haꞌe gui omombiru ju ajukue okuꞌa rupi ojokua vaꞌekue py."
43,13,6,"Haꞌe gui Simão Pedro oĩa py ovaẽ ramo aipoeꞌi:— Senhor, ndee rejoi ta vaꞌe tyꞌy xepy?"
43,13,7,Jesus ombovai:— Mbaꞌemo aỹ ajapo vaꞌe ndereikuaai rire teĩ rakaꞌeve rã reikuaa ꞌrã — heꞌi.
43,13,8,Haꞌe ramo Pedro aipoeꞌi:— Ndee nderejoi ꞌrã xepy.Jesus ombovai:— Xee ndepy ndajoi ri ramo mbaꞌeve ndererekoi ꞌrã xereve — heꞌi.
43,13,9,"Haꞌe ramo Pedro aipoeꞌi:— Senhor, xepy anhoꞌi eꞌỹ ejoi, haꞌe rã xepo haꞌe xeakã haꞌe javi rupi guive."
43,13,10,"Jesus aipoeꞌi ixupe:— Haꞌe rami avi amongue ojaupa ma vaꞌekue opy anho ojoi uka teĩ haꞌeve, ndaꞌikyꞌavei vy. Peẽ kuery voi napendepyꞌa kyꞌavei ma aỹ, vaꞌeri haꞌe javive eꞌỹ taꞌvy — heꞌi."
43,13,11,Mbaꞌeta haꞌe oikuaa ae mavaꞌe pa ijopy uka nhemiarã oikoa. Haꞌe vy ae “Haꞌe javi eꞌỹ napendepyꞌa kyꞌai” heꞌi.
43,13,12,"Mbaꞌe re pa guemimboꞌe kuery py ojoiague Jesus omombeꞌu porãveagueHaꞌe kuery py ojoipa ma rire omoĩ ju okamixa, haꞌe mesa py ju oĩ. Haꞌe vy oporandu:— Peikuaa pa guĩ rami ajapoague?"
43,13,13,"Mbaꞌeta peẽ kuery ma xevy “Oremboꞌea” haꞌe “Senhor” peje. Anhetẽ ae aipopeje, mbaꞌeta haꞌe ae aiko. Haꞌe gui xee penemboꞌea haꞌe Senhor aiko vaꞌeri pendepy ajoi rire ma peẽ voi ꞌrã pejoi peteĩ-teĩ py."
43,13,15,"Mbaꞌeta guĩ rami ajapo romboꞌe aguã haꞌekue rami avi peẽ kuery voi peteĩ-teĩ pe pejapo aguã re. Anhetẽ aipoaꞌe pẽvy: Tembiguai kuery ma opatõ gui yvateve vaꞌeꞌỹ, haꞌe imbou pyre voi imbouare gui yvateve vaꞌeꞌỹ."
43,13,17,Haꞌe nunga peikuaa vy haꞌe rami ri pendekuai vy pevyꞌa ete ꞌrã.
43,13,19,"Haꞌe nunga oiko eꞌỹ mbove xee amombeꞌu ma voi pẽvy, ojeupity ramo xee ae aikoa perovia aguã."
43,13,20,Anhetẽ aipoaꞌe pẽvy: Xeremimbou kuery amongue omovaẽ vy ma xee avi xemovaẽ. Haꞌe xemovaẽa ma Xembouare avi omovaẽ.
43,13,21,; 
43,13,22,"Haꞌe ramo hemimboꞌe kuery joe-joe rive omaꞌẽ, mavaꞌe re pa ijayvua oikuaa eꞌỹ vy."
43,13,23,Jesus yvýry oĩ hemimboꞌe kuery regua oayvuve vaꞌe.
43,13,24,Haꞌe vaꞌe pe ma Simão Pedro okuã py ojapo “Eporandu mavaꞌe ete pa” heꞌia rami.
43,13,25,"Haꞌe ramo haꞌe vaꞌe hemimboꞌe ma Jesus pexo re ojekoveꞌi reve oporandu:— Senhor, mavaꞌe tu?"
43,13,26,"Jesus ombovai:— Mbojape raꞌykue hyꞌa py amoakỹ vaꞌekue ameꞌẽa vaꞌe ae ꞌrã — heꞌi. Haꞌe rireꞌive mbojape raꞌykue ojopy vy omoakỹ, haꞌe omeꞌẽ Simão Iscariotes raꞌy pe."
43,13,27,"Haꞌe vaꞌe ma mbojape hoꞌu ramove ipyꞌa re onhemonde Satanás.Haꞌe ramo ixupe Jesus aipoeꞌi:— Mbaꞌemo rejapoxe vaꞌe ke emboare eme — heꞌi. Haꞌe rami ijayvu rã okarua py amboae kuery ikuai vaꞌe oendu vaꞌeri ndoikuaai okuapy mbaꞌerã pa ijayvua. ma haꞌe kuery peráta re opena vaꞌe ramo amboae kuery “Ngaru pyguarã ojogua aguã re po ijayvu” heꞌi, haꞌe eꞌỹ vy “Iporiaukueꞌi pe mbaꞌemo omeꞌẽ aguã po omondouka” heꞌi teĩ."
43,13,30,Haꞌe ramo mbojape hoꞌupa vyve opuꞌã ovy. Haꞌe jave ma pytũ ma.
43,13,31,"Jajoayvu aguã re ijayvuagueojepeꞌa ramove Jesus aipoeꞌi:— Aỹ ma ovaẽ ma Ava raꞌy ojeapo vaꞌekue omboyvatea aguã, haꞌe xere vy Nhanderuete yvatea ojekuaa avi aguã."
43,13,32,"Haꞌe gui xere vy Nhanderuete yvatea ojekuaa ramo ma xee voi xemboyvate ꞌrã ojea py ae, xemboyvate voi ꞌrã guive."
43,13,33,"— Xeraꞌy kueꞌiry, aỹꞌi ma aiko teri pendereve. Arakaꞌeveꞌi rã peẽ kuery xereka ꞌrã pekuapy. Aỹ pẽvy aipoaꞌe avi judeu ruvixa kuery pe aipoaꞌeague rami: “Peẽ kuery voi ndapeoi ꞌrã aa ague py” haꞌe."
43,13,34,"Haꞌe gui mbaꞌemo pyau ajapo uka pẽvy: Pejoayvu peteĩ-teĩ, xee roayvua rami ae avi peẽ kuery voi pejoayvu aguã."
43,13,35,Pejoayvua pavẽ oexa vy ꞌrãe oikuaa xeremimboꞌe kuery pendekuaia.1 
43,13,37,Haꞌe ramo Pedro oporanduve ju:— Mbaꞌe re tu ndaꞌevei aỹve aa aguã nderupive? Xevy pe haꞌevepa rei nderekovia ajejuka uka aguã voi.
43,13,38,"Jesus ombovai:— Anhetẽ ri ndaꞌu rejejuka uka ꞌrã xerekovia? Anhetẽ aipoaꞌe ndevy, mboapykue uru ava ojapukai eꞌỹ mbove renhemombeꞌu ꞌrã xekuaa eꞌỹa rami — heꞌi."
43,14,1,", — Pendepyꞌa re toĩ eme ndaꞌeveia. Pejerovia tema Nhanderuete re, xere avi tema pejerovia."
43,14,2,"Mbaꞌeta xeru ro py ma heta oĩ tekoarã, haꞌe aa ta areko katu pendekuai aguã. Haꞌe rami eꞌỹ vaꞌe rire xee amombeꞌu ma voi ꞌrãgue pẽvy. Haꞌe gui aa vy pendekoarã areko katupa rire aju ju ꞌrã rogueraa aguã xea py, xee aikoa py peẽ voi pendekuai aguã.; "
43,14,4,Haꞌe peẽ kuery peikuaa ae ma aa aguã katy tape oo vaꞌe — heꞌi.
43,14,5,"Haꞌe ramo Tomé aipoeꞌi:— Senhor, ore ma ndoroikuaai mamo pa reo taa. Marã rami vy ꞌrã tu roikuaa tape?"
43,14,6,"Jesus ombovai:— Xee ae ma tape, anhetẽ vaꞌe haꞌe tekove. Avave rei ndooi ꞌrã Xerua py xereveꞌỹ vy."
43,14,7,"Peẽ kuery anhetẽ ri xekuaa vy Xeru voi ꞌrã peikuaa. Haꞌe rami avi aỹ gui voi peikuaa, haꞌe pexa ma guive — heꞌi."
43,14,8,"Haꞌe ramo Filipe aipoeꞌi:— Senhor, exa uka na Nderu. Haꞌe rami rã haꞌeve ma ꞌrã orevy."
43,14,9,Jesus ombovai: Mbaꞌe re tu aipoꞌre ri ndee: “Exa uka na Nderu orevy” ꞌre?
43,14,10,"Ndereroviai vaꞌe tyꞌy Xeru re xee aĩa, haꞌe Xeru xere oĩa? Haꞌe ayvu amombeꞌu vaꞌe voi ma xejeguigua eꞌỹ, haꞌe rã Xeru xere oĩ vaꞌe ae ojapo oikovy mbaꞌemo."
43,14,11,"Perovia na Xeru re aĩa, haꞌe Xeru xere oĩa. Haꞌe rami eꞌỹ vy mbaꞌemo ajapo vaꞌe ri jepe perovia."
43,14,12,"— Anhetẽ aipoaꞌe pẽvy: Xere ojerovia vaꞌe kuery ma mbaꞌemo ajapo vaꞌekue ramigua ju ꞌrã ojapo. Iporãve vaꞌe voi ꞌrã ojapo, Xerua py xee aa ma rire."
43,14,13,"Haꞌe xerery rupi mbaꞌemo re pejerure ramo ajapopa ꞌrã, Taꞌy re vy Tuu yvatea ojekuaa aguã. Xerery rupi mbaꞌemo re pejerure ramo xee ajapo ꞌrã."
43,14,15,Peẽ xerayvu vy pejapo ꞌrã ajapo uka vaꞌekue.
43,14,16," ;  Haꞌe vaꞌe ma ko yvy regua kuery ojee nomoĩ kuaai ꞌrã, mbaꞌeta ndoexai neĩ ndoikuaai guive. Haꞌe rã peẽ kuery ma peikuaa ma, mbaꞌeta pendereve oiko, haꞌe pendere oĩ ꞌrã guive."
43,14,18,"Xee ma ndoroeja rivei ꞌrã, aju ju ꞌrã pendereve aiko aguã."
43,14,19,Yvy regua kuery ma ndaxerexavei ranhe ꞌrã. Haꞌe rã peẽ kuery ma xerexa ꞌrã. Xee aikove ramo peẽ kuery voi peikove ꞌrã.
43,14,20,"— Haꞌe vaꞌe ára peikuaa ete ꞌrã Xeru re aĩa, haꞌe peẽ kuery xere peĩa, haꞌe gui xee peẽ kuery re aĩa guive."
43,14,21,"Ajapo uka vaꞌekue ojee omoĩ haꞌe ojapo ete vaꞌe kuery ma xerayvu. Haꞌe xerayvua kuery ma Xeru rembiayvu ikuai, haꞌe xee voi ayvu vy ajekuaa uka ꞌrã haꞌe kuery pe — heꞌi."
43,14,22,"Haꞌe ramo mboae Iscariotes eꞌỹ vaꞌe aipoeꞌi:— Senhor, mbaꞌexa tu orevy anho rejekuaa uka ta, yvy regua kuery pe any vaꞌeri?"
43,14,23,"Jesus ombovai:— Xerayvua kuery ma ikuai ꞌrã xeayvua rupi. Haꞌe ramo ma Xeru oayvu ꞌrã, haꞌe roju ꞌrã haꞌe kuery re roĩ aguã."
43,14,24,"Haꞌe rã ndaxerayvui vaꞌe ma xeayvua rupi eꞌỹ ꞌrã ikuai. Haꞌe rami avi xeayvu pendu vaꞌe ma xee ae guigua eꞌỹ guive, haꞌe rã Xeru Xembouare ayvu."
43,14,25,— Po ramigua re xeayvu pendereve teri aiko reve.
43,14,26,"Haꞌe rã Nheꞌẽ Kyꞌa Eꞌỹ Penembojoyvyarã xerery rupi Xeru ombou vaꞌerã ma opa mbaꞌe re ꞌrã penemboꞌe, haꞌe penemomaꞌenduꞌa ꞌrã xeayvuague haꞌe javi re."
43,14,27,"Pendevy pe aeja ta mbyꞌa porã, xeguigua mbyꞌa porã ae ꞌrã amboaxa pendevy. Haꞌe nunga mbyꞌa porã ma yvy re ikuai vaꞌe nomeꞌẽ kuaai. Haꞌe nunga rupi pendepyꞌa re toĩ eme ndaꞌeveia, pekyje eme guive."
43,14,28,"— Pendu ma pẽvy “Aa ta, haꞌe gui aju ju ꞌrã pendea py” haꞌe ramo. Haꞌe gui peẽ kuery anhetẽ xerayvu vaꞌe rire pevyꞌa ꞌrãgue “Xerua py xee aa ta” haꞌe rã pendu vy, mbaꞌeta Xeru ma xegui yvateve."
43,14,29,"Haꞌe nunga ma xee amombeꞌu ma voi oiko eꞌỹ mbove, ojeupity rã pejerovia aguã."
43,14,30,"— Ndaꞌevevei ranhe xeayvuve aguã pẽvy, mbaꞌeta ou ma ko yvy regua kuery rerekoa. Haꞌe ma mbaꞌeve ndoguerekoi xereve, teĩ haꞌe rami aiko ꞌrã ko yvy re ikuai vaꞌe oikuaa aguã Xeru ayvua, haꞌe ajapo aikovya haꞌe ojapo uka vaꞌe. Pepuꞌã ma haꞌvy, jajeꞌoi apy gui."
43,15,1,"Uvaꞌy haꞌe hakã re ombojojaague— Xee ma uvaꞌy anhetẽ vaꞌe, haꞌe rã Xeru ma ity re opena vaꞌe."
43,15,2,Haꞌe gui hakã xere oĩ vaꞌeri ndaiꞌai vaꞌe ma haꞌe ojayapa ꞌrã. Haꞌe rã hiꞌa vaꞌe ma ojaya paꞌũ-paꞌũ ꞌrã hiꞌa retave aguã.
43,15,3,"Peẽ kuery ma hakã omoatyrõ mbyre rami ma pendekuai, ayvu pẽvy amombeꞌua py haꞌeve vaꞌe romoingo rire."
43,15,4,"Peĩ atã xere, haꞌe rã xee ma aĩ ꞌrã pendere. Mbaꞌeta hakãgue rive ndaiꞌai ꞌrã ojegui ae, hiꞌy re oĩ eꞌỹ vy. Haꞌe rami ae avi peẽ kuery voi xere eꞌỹ vy hakã hiꞌa eꞌỹ vaꞌe rami ꞌrã pendekuai."
43,15,5,"Mbaꞌeta xee ma uvaꞌy, haꞌe rã peẽ kuery ma hakã. Amongue xere oĩ, haꞌe haꞌe kuery re xee aĩ ramo hiꞌa porã ꞌrã, haꞌe rã xereꞌỹ vy ma mbaꞌeve ndapejapoi ꞌrã.1 ; "
43,15,6,Xere noĩ vaꞌe kuery ma hakãgue rami ꞌrã omomboa ipirupa aguã. Haꞌe rire amongue ojopy vy tata py ju ꞌrã omombo okaipa aguã.
43,15,7,"Xapyꞌa rei xere peĩ atã, haꞌe pendere xeayvuague oĩ ramo ma peipota vaꞌe re pejerure ramo ojapoa ꞌrã."
43,15,8,"Hakã hiꞌa reta vaꞌe rami pendekuai ramo ꞌrãe ojekuaa Xeru yvatea, haꞌe xeremimboꞌe ete pendekuai."
43,15,9,— Xeru xerayvua rami avi xee voi roayvu peẽ kuery. Xee roayvua rupi tema pendekuai.
43,15,10,"Xeayvua rupi pendekuai vy roayvua rupi avi ꞌrã pendekuai, Xeru ijayvua rupi xee aiko vy xerayvua rupi aikoa rami avi."
43,15,11,"Haꞌe rami xeayvu xeguigua vyꞌa peẽ kuery re oĩ aguã, opa mbaꞌe py pevyꞌa aguã."
43,15,12,— Povaꞌe ae xee aeja pendevy: Peteĩ-teĩ pejoayvu ꞌrã xee roayvua rami.
43,15,13,Mbaꞌeta guembiayvu kuery rekovia ojejuka uka vaꞌe gui ma avave rei ndajoayvuavei.
43,15,14,"Peẽ kuery ae xerembiayvu pendekuai, ajapo uka vaꞌe pejapo vy."
43,15,15,"Xee ma “Escravo” ndaꞌei pẽvy, mbaꞌeta escravo kuery ndoikuaai mbaꞌe pa herekoa ojapo oikovya. Haꞌe rami ꞌrãgue py “Xerembiayvu” haꞌe pẽvy, mbaꞌeta pendevy pe aikuaa uka Xeru gui aendu vaꞌe haꞌe javi."
43,15,16,"— Mbaꞌeta peẽ ranheꞌỹ xeporavo vaꞌekue. Xee ae peẽ kuery roiporavo, haꞌe romoĩ guive peoa rupi heta pemoingo aguã hiꞌa opa eꞌỹ vaꞌerã. Haꞌe ramo ꞌrãe pẽvy Xeru ojapo xerery rupi pejerurea haꞌe javi."
43,15,17,"Povaꞌe ae ajapo uka pẽvy, peteĩ-teĩ pejoayvu aguã."
43,15,18,— Haꞌe gui yvy regua kuery napenderayvui ramo peikuaa pota tema povaꞌe re: Peẽ kuery gui xee ranhe ndaxerayvui okuapy.
43,15,19,"Haꞌe rã yvy regua peẽ pendekuai vaꞌe rire ma yvy regua kuery penderayvu ꞌrãgue, haꞌe kuery regua ae pendekuai rã. Haꞌe rami avi yvy regua eꞌỹ peẽ kuery pendekuai, haꞌe kuery mbyte gui xee roiporavo rire. Haꞌe nunga rupi ae yvy regua napendayvui."
43,15,20,Penemaꞌenduꞌa ke “Tembiguai kuery opatõ gui yvateve vaꞌeꞌỹ” haꞌeague re. Haꞌe nunga rupi xere opuꞌã rei okuapyague rami avi peẽ kuery re voi opuꞌã rei ꞌrã. Haꞌe rã xeayvua oendua ramo ma pendeayvua voi oendua ꞌrã.
43,15,21,"Haꞌe nunga haꞌe javi ꞌrã pendere haꞌe kuery ojapo xerery rupi pendekuai ramo, mbaꞌeta Xembouare voi ndoikuaai vy."
43,15,22,— Haꞌe gui xee ndajui haꞌe haꞌe kuery pe ndaxeayvui vaꞌe rire ma haꞌe kuery reko vaia noĩ ꞌrãgue. Vaꞌeri aỹ gui ma ndaꞌevei haꞌe kuery “Aikuaa vy eꞌỹ ajejavy” heꞌi aguã.
43,15,23,Ndaxerayvui vaꞌe kuery ma ndoayvui avi Xeru.
43,15,24,"Haꞌe kuerya rupi xee ndajapoi vaꞌe rire mbaꞌemo avave rei ojapo kuaa eꞌỹ vaꞌe regua, haꞌe kuery reko vaia noĩ ꞌrãgue. Haꞌe rami avi aỹ ma haꞌe kuery xerexa teĩ ndaxerayvui, haꞌe Xeru voi ndoayvui okuapy."
43,15,25,Haꞌe nunga oiko ojeupity aguã haꞌe kuery pegua lei re “Mbaꞌe py eꞌỹ ndaxerayvui okuapy” heꞌiague.
43,15,26,"— Haꞌe gui Xerua gui ambou ꞌrã Penembojoyvyarã, anhetẽ vaꞌe kuaa ukaarã. Haꞌe vaꞌe ou ma vy oikuaa uka ꞌrã xereko."
43,15,27,"Peẽ kuery avi ꞌrã pemombeꞌu, jypyꞌi guive xerupive pendekuai rire."
43,16,1,"Nhanembojoyvyarã ou vaꞌerã re ijayvuague— Haꞌe nunga xee amombeꞌu ma voi, pejeroviaa gui pejepeꞌa eꞌỹ aguã."
43,16,2,Mbaꞌeta haꞌe kuery penemoxẽ ꞌrã onhemboꞌeaty ikuai vaꞌe gui. Ovaẽ ꞌrã pendejukaa kuery “Nhanderuete pe vy ajojuka” heꞌia ára.
43,16,3,"Haꞌe nunga haꞌe kuery ojapo ꞌrã mbaꞌeta neĩ Xeru, neĩ xee voi xekuaa eꞌỹ vy."
43,16,4,"Povaꞌe nunga xee amombeꞌu pendevy haꞌe nunga ojeupity rã pexa vy xeayvuague re penemaꞌenduꞌa aguã. Po rami ma jypyꞌi guive eꞌỹ amombeꞌu pẽvy, mbaꞌeta peẽ kuery reve teri ꞌrã aiko."
43,16,5,— Haꞌe gui aỹ ma aa ta ma Xembouarea py. Haꞌe rami teĩ peteĩve voi “Mamo tu reo ta?” ndapejevei xevy.
43,16,7,"Anhetẽ aipoaꞌe pẽvy: Xee aa ꞌrãe, mbaꞌeta xee ndaai ramo ndoui ꞌrã Penembojoyvyarã. Haꞌe rami avi xee aa vy ambou ꞌrã pẽvy."
43,16,8,"— Haꞌe vaꞌe ou vy yvy re ikuai vaꞌe pe oikuaa uka ꞌrã heko vaia, teko porã haꞌe opagapa aguã. Heko vaia oikuaa uka ꞌrã mbaꞌeta xere haꞌe kuery ndojeroviai rire. Teko porã oikuaa uka ꞌrã, mbaꞌeta Xerua py aa ramo ndaxerexavei ꞌrã. Haꞌe kuery opaga aguã avi ꞌrã oikuaa uka, mbaꞌeta ko yvy regua kuery rerekoa voi opaga aguã rami oiko."
43,16,12,"— Heta teri areko pẽvy amombeꞌu vaꞌerã, teĩ aỹ ma napendu kuaapai ꞌrã."
43,16,13,"Haꞌe gui Nheꞌẽ anhetẽ vaꞌe kuaa ukaarã ou ma vy penemboꞌe ꞌrã anhetẽ vaꞌe haꞌe javi re. Ojegui ae eꞌỹ ꞌrã ijayvu, mbaꞌeta oikuaa uka ꞌrã oendu vaꞌekue anho, mbaꞌemo oiko vaꞌerã-ꞌerã voi."
43,16,14,"Haꞌe ma xemboyvate ꞌrã, xeguigua pendevy oikuaa uka vy. Opa mbaꞌe Xeru oguereko vaꞌe xembaꞌe meme. Haꞌe nunga rupi aipoaꞌe: “Ojopy ꞌrã mbaꞌemo xegui, haꞌe oikuaa uka ꞌrã pendevy” haꞌe vaꞌekue."
43,16,16,"Peẽ kuery ndaxerexavei raiꞌi ma. Haꞌe gui areveꞌi rã xerexa ju ꞌrã — heꞌi. Haꞌe ramo hemimboꞌe kuery regua joupe-upe aipoeꞌi:— Mbaꞌe heꞌi vy ndaꞌu po rami ijayvu, “Ndaxerexavei raiꞌi ma, haꞌe gui areveꞌi rã xerexa ju ꞌrã”, haꞌe “Aa ta Xerua py” heꞌiague? Mbaꞌe heꞌia ndaꞌu “Areveꞌi rã” heꞌia? Mbaꞌe heꞌi vy paa ndajaikuaai — heꞌi.?"
43,16,19,Haꞌe kuery oporanduxea Jesus oikuaa vy aipoeꞌi:— Mbaꞌe re tu joupe-upe ri peporandu “Ndaxerexavei raiꞌi ma. Haꞌe gui areveꞌi rã xerexa ju ꞌrã” haꞌeague re?
43,16,20,Anhetẽ aipoaꞌe pẽvy: Peẽ kuery pejaeꞌopa haꞌe ndapevyꞌavei ꞌrã. Haꞌe rã yvy regua kuery ma ovyꞌa rei ꞌrã okuapy. Haꞌe rire ma pevyꞌapa ju ꞌrã ndapevyꞌaiague gui.
43,16,21,"Kunhague imemby raxy vaꞌe iporiau ꞌrã, ojexavai aguã hora ovaẽ ma ramo. Haꞌe gui imemby ma rire naꞌimaꞌenduꞌavei ꞌrã ojexavaiague re, kyrĩ vaꞌe ituiꞌi ma ramo ovyꞌa vy."
43,16,22,Haꞌe rami ae avi peẽ kuery aỹ pendu ndapevyꞌaveia. Haꞌe gui jajoexa jevy ramo ma pendepyꞌa py pendu ꞌrã pevyꞌaa avave rei ndoipeꞌa kuaai vaꞌe.
43,16,23,— Haꞌe vaꞌe ára ma mbaꞌeve re napeporanduvei ꞌrã xevy. Anhetẽ aipoaꞌe pẽvy: Peipota vaꞌe re rei Xeru pe pejerure ramo omeꞌẽ ꞌrã xerery rupi.
43,16,24,"Aỹ peve xerery rupi ndapejerurei teri mbaꞌeve re. Pejerure, haꞌe pejopy ꞌrã pevyꞌa ete aguã."
43,16,25,"Oo raiꞌi ma vy ijayvuague— Aỹ peve mbaꞌemo re ambojojaa rupi xeayvu. Haꞌe gui rakaꞌeve rã mbaꞌemo re ambojojaa rupi veꞌỹ ꞌrã xeayvu, haꞌe amombeꞌu porã ꞌrã Xeru reko."
43,16,26,"Haꞌe vaꞌe ára ixupe pejerure ꞌrã xerery rupi. Aipo ndaꞌei Xeru pe xee ajerure aguã pendere, mbaꞌeta Xeru ae penderayvu, peẽ kuery xerayvu haꞌe Xerua gui ajuague perovia rire."
43,16,28,Mbaꞌeta Xerua gui aju karamboae yvy re. Aỹ ma yvy gui aa ju ta Xerua py — heꞌi.
43,16,29,"Haꞌe ramo hemimboꞌe kuery aipoeꞌi:— Aỹ ma roikuaa aguã rami ma ndeayvu, ayvu haxy vaꞌe py veꞌỹ ma. Aỹ roikuaa ndee opa mbaꞌe reikuaapa vaꞌe reikoa, ndevy roporandu eꞌỹ teĩ reikuaa roporanduxea. Haꞌe nunga rupi roguerovia Nhanderuete remimbou reikoa — heꞌi okuapy."
43,16,31,"Jesus ombovai: Haꞌe rami teĩ xee aeꞌi ete eꞌỹ ꞌrã guive, mbaꞌeta Xeru oiko ꞌrãe xereve.?"
43,16,33,"Haꞌe nunga haꞌe javi re xeayvu, xere vy pendepyꞌa guaxu aguã. Ko yvy re ma peiko axy ꞌrã. Haꞌe rami teĩ pendepyꞌa guaxu ke, mbaꞌeta xee xepoꞌaka ma yvy re."
43,17,1,"Ojeupegua kuery re Jesus ojerure oinyagueJesus ijayvupa ma vy yva re ju omaꞌẽ. Haꞌe vy aipoeꞌi:— Xeru, aỹ ovaẽ ma hora. Emboyvate ke Nderaꞌy, Nderaꞌy ju ndeyvatea oikuaa uka aguã,"
43,17,2,"avakue haꞌe javi re ndee xembopoꞌakaague rami, xee ju tekove marã eꞌỹ ameꞌẽ aguã xevy guarã remeꞌẽ vaꞌekue haꞌe javi pe."
43,17,3,"Tekove marã eꞌỹ ma po rami ꞌrã oupity: Ndee Tuuete peteĩꞌi haꞌe anhetẽ vaꞌe ndekuaa vy, haꞌe xee neremimbou Jesus Cristo xekuaa avi vy ꞌrã oupity."
43,17,4,"— Xee ma yvy re aiko jave aikuaa uka ma ndeyvatea, rejapo uka vaꞌekue ajapopa vy."
43,17,5,"Haꞌe gui Xeru, aỹ ma ndea py ju xemboyvate, yvy itui eꞌỹ mbove voi ndereve aĩ jave xeyvateague py ae."
43,17,6,— Mbaꞌeta yvy regua kuery mbyte gui amongue reiporavo vy xevy guarã ju remeꞌẽ vaꞌekue pe ma xee aikuaa uka ma nderery poꞌakaa. Ndepo py ae ikuai vaꞌekue ri xevy guarã ju remboaxa. Haꞌe ramo haꞌe kuery ma ndeayvua rupi meme ikuai.
43,17,7,"Haꞌe rami vy aỹ ma haꞌe kuery oikuaa mbaꞌemo xevy remeꞌẽ vaꞌekue ndeguigua memea. Haꞌe kuery pe xee amombeꞌu ma ayvu remombeꞌu uka vaꞌekue. Haꞌe ramo haꞌe kuery oguerovia, oikuaa guive anhetẽ ete ndea gui ajuague, ndee xembou rã."
43,17,9,"— Haꞌe kuery re ma xee ajerure, yvy regua kuery reꞌỹ, haꞌe rã xevy guarã remeꞌẽ vaꞌekue re anho, mbaꞌeta ndevygua meme ikuai."
43,17,10,"Xevygua kuery haꞌe javi ma ndevygua avi, haꞌe ndevygua ikuai vaꞌe ma xevygua avi, haꞌe haꞌe kuery ikuaia rupi xeyvatea ojekuaa ꞌrã."
43,17,11,"— Xee ma ndaikovei ma ꞌrã yvy re. Haꞌe rã haꞌe kuery ma yvy re ikuai teri. Xee ma ndea py ta aa. Xeru ndekyꞌa eꞌỹ vaꞌe, epena ke haꞌe kuery re nderery poꞌakaa xere ju remoĩ vaꞌekue rupi, haꞌe kuery voi peteĩ rami ikuai aguã nhande rami avi."
43,17,12,"Haꞌe gui xee ma haꞌe kuery reve aiko teri jave xee ae ranhe apena aikovy nderery poꞌakaa xere remoĩ vaꞌekue rupi. Xee aepy ramo neĩ peteĩve nokanhyi, okanhy ꞌrã vaꞌekue eꞌỹ vy, kuaxia para re oĩa ojeupity aguã."
43,17,13,"Aỹ ma xee aa ta ma ndea py. Haꞌe rami xeayvu ko yvy re aiko teri reve, haꞌe kuery re xeguigua vyꞌa oĩ aguã opa mbaꞌe py."
43,17,14,"— Haꞌe kuery pe ndeayvu aikuaa uka ramo yvy regua kuery ndoayvui, mbaꞌeta yvy regua eꞌỹ ikuai, xee rami avi."
43,17,15,"Haꞌe kuery ko yvy gui reipeꞌa aguã reꞌỹ ajerure, haꞌe rã teko vai gui repena aguã."
43,17,16,Mbaꞌeta xee rami avi haꞌe kuery voi yvy regua veꞌỹ ma ikuai.
43,17,17,Eikyꞌaꞌo ke haꞌe kuery anhetẽ vaꞌe rupi. Ndeayvu ae ma anhetẽ vaꞌe.
43,17,18,"— Ndee yvy re xembouague rami avi xee voi amondouka yvy jave rupi. Haꞌe kuery re amaꞌẽ vy xee ae anhemboaxa ndevy, haꞌe kuery voi ndevygua ikyꞌa eꞌỹ vaꞌe ikuai aguã, anhetẽ vaꞌe rupi."
43,17,20,"— Haꞌe kuery re anho eꞌỹ ajerure, haꞌe rã amboae kuery haꞌe kuery ijayvua oendu vy xere ojerovia vaꞌerã re guive,"
43,17,22,"Ndeyvatea xevy remeꞌẽ vaꞌekue ma haꞌe kuery pe ju ameꞌẽ, peteĩ rami meme ikuai aguã nhande rami avi."
43,17,23,"Xee haꞌe kuery re aĩ, haꞌe ndee xere reĩ ramo haꞌe kuery voi peteĩ rami ete ikuai aguã, ko yvy re ikuai vaꞌe oikuaa aguã ndee xembouague haꞌe haꞌe kuery reayvua, xerayvua rami avi."
43,17,24,"— Xeru, xee aipota mamo rã aĩa py xevy guarã remeꞌẽ vaꞌekue avi xereve ikuai, haꞌe kuery oexa aguã xeyvatearã remeꞌẽ vaꞌekue, mbaꞌeta ko yvy renhono eꞌỹ mbove ma voi xerayvu."
43,17,25,"— Xeru ndereko porã vaꞌe, ko yvy regua kuery ma nandekuaai. Haꞌe rã xee ma roikuaa, haꞌe kovaꞌe kuery kuery voi oikuaa ndee xembouague."
43,17,26,"Haꞌe kuery pe aikuaa uka ma nderery poꞌakaa, haꞌe aikuaa ukave ju ꞌrã guive, haꞌe kuery re oĩ aguã reayvua ndee xerayvua ramigua ae, haꞌe gui haꞌe kuery re xee voi aĩ aguã."
43,18,1,"; ; Haꞌe rami Jesus ijayvupa ma vy guemimboꞌe kuery reve ojeꞌoi Cedrom yakãꞌi rovaigua re, haꞌe peteĩ yvotyty oĩ vaꞌe py oike haꞌe kuery reve."
43,18,2,"Jesus jopy uka nhemiarã hery vaꞌe voi oikuaa haꞌe vaꞌe yvotyty, mbaꞌeta mbovykue rei eꞌỹ haꞌe py Jesus guemimboꞌe kuery reve ikuai jepi rire."
43,18,3,"Haꞌe rami vy haꞌe katy ogueraa xondaro kuery, sacerdote yvatekueve vaꞌe haꞌe fariseu kuery pegua jopya kuery. Haꞌe kuery yvyra reve-reve, haꞌe takua ryxa rendy reve ovaẽ haꞌe py."
43,18,4,Haꞌe gui Jesus mbaꞌemo hexe oiko vaꞌerã oikuaa vy ovaexĩ. Haꞌe vy oporandu haꞌe kuery pe:— Mavaꞌe tu peka?
43,18,6,Haꞌe gui Jesus “Xee ae haꞌe” heꞌi ramove haꞌe kuery oguevipa vy hoꞌapa yvy rupi.
43,18,7,Teĩgue ju Jesus oporandu:— Mavaꞌe tu peka?— Nazaré pygua Jesus — heꞌi okuapy.
43,18,8,"Haꞌe ramo Jesus ombovai:— “Xee ae” haꞌe ma kuri. Xee ri xereka ramo tove kovaꞌe kuery tojeꞌoipa — heꞌi,"
43,18,9,ipara re oĩ vaꞌe ojeupity aguã: “Xevy guarã remeꞌẽ vaꞌekue regua neĩ peteĩve ma xee namokanhyi.”
43,18,10,Haꞌe ramo Simão Pedro kyxe ogueru vaꞌekue oekyi vy omboguai sacerdote yvateve vaꞌe rembiguai nambi oiporu kuaa regua re. Haꞌe vaꞌe ma Malco hery vaꞌe.
43,18,11,Haꞌe ramo Jesus aipoeꞌi Pedro pe:— Emoĩ ju kyxe hyru py. Ndaꞌevei ri tyꞌy karo Xeru omeꞌẽ vaꞌe gui ayꞌu aguã?
43,18,12, Caifás ae judeu ruvixa kuery pe “Haꞌeveve peteĩ ava omano heta vaꞌe kuery rekovia” heꞌi vaꞌekue.
43,18,15,; ; Simão Pedro haꞌe amboae hemimboꞌe reve jogueraa Jesus rakykue. Haꞌe vaꞌe hemimboꞌe ma sacerdote yvateve vaꞌe rexaaty ae vy hoka py oike avi Jesus ogueroikea jave. Haꞌe rã Pedro ma oka py ranhe opyta okẽ oĩ vaꞌe rexeiꞌi. Haꞌe gui hemimboꞌe mboae sacerdote yvateve vaꞌe rexaaty vaꞌe ou vy ijayvu kunhataĩ okẽ rarõa reve. Haꞌe vy mae ma ogueroike avi Pedro. Haꞌe gui kunhataĩ okẽ rarõa oporandu Pedro pe:— Ndee voi pevaꞌe ava remimboꞌe eꞌỹ teve?— Any — heꞌi.
43,18,18,"Tembiguai haꞌe jopya kuery ma tata omoendyague py ikuai ojapeꞌea py, yroꞌy ramo. Pedro voi ojapeꞌe hoꞌamy haꞌe kuery mbyte."
43,18,19,"Sacerdote yvateve vaꞌe Jesus omboayvuagueHaꞌe ramia ja sacerdote yvateve vaꞌe oporandu Jesus pe hemimboꞌe kuery ikuaia haꞌe nhomboꞌea re. Jesus omombeꞌu vy aipoeꞌi:— Xee ma yvy re ikuai vaꞌe pe amombeꞌu porã ma. Anhomboꞌe riae judeu kuery onoꞌõa rupi, templo py haꞌe py onhemboꞌeaty ikuai vaꞌe rupi. Mbaꞌeve namombeꞌui nhemi rupi. Mbaꞌe re tu xevy pe reporandu? Eporandu xeayvu renduare kuery pe. Haꞌe kuery ma oikuaa xeayvuague — heꞌi."
43,18,22,Haꞌe rami Jesus ijayvu ramo peteĩ jopya haꞌe py hiꞌaĩ vaꞌe oipete. Haꞌe vy aipoeꞌi:— Po rami vaꞌe tyꞌy ndeayvu sacerdote yvateve vaꞌe pe?
43,18,23,Jesus ombovai:— Xeayvu vai ri raꞌe ramo emombeꞌu xeayvu vaiague. Haꞌe rami avi xeayvu porã vaꞌeri mbaꞌe re tu xepete? — heꞌi.
43,18,25,Pedro peteĩgue ju onhenhomiagueSimão Pedro haꞌe py teri ojapeꞌe hoꞌamy. Ixupe oporandu okuapy:— Haꞌe rami vy ndee voi hemimboꞌe kuery regua teve?Pedro onhenhomi vy— Xee any — heꞌi.
43,18,26,"Haꞌe py oĩ avi sacerdote yvateve vaꞌe rembiguai regua peteĩ, Pedro inambi omboiague vaꞌe retarã. Haꞌe vaꞌe ju aipoeꞌi:— Xee ndoroexai ri ty raꞌe hexeve yvotyty py?"
43,18,27,Teĩgue ju Pedro onhenhomi. Haꞌe ramove uru ojapukai.
43,18,28,", ; ; Haꞌe rire ajeꞌiveꞌi reve ma Caifás ro gui Jesus ogueraa okuapy huvixa ro katy. Haꞌe rã judeu kuery ma nhomboayvuaty py ndoikexei, ojeko mongyꞌa eꞌỹ aguã Páscoa ára py okaru aguã."
43,18,29,Haꞌe ramo haꞌe kuery ikuaia py huvixa Pilatos oẽ ijayvu aguã. Haꞌe vy aipoeꞌi:— Mbaꞌekue py tu peru kovaꞌe ava?
43,18,30,Ombovai vy— Kovaꞌe ava ma mbaꞌeve rei py ndotekoavyi vaꞌe rire ndoroguerui ꞌrãgue ndea py — heꞌi okuapy.
43,18,31,"Haꞌe gui Pilatos aipoeꞌi haꞌe kuery pe:— Peẽ ae peraa, pendevygua lei rami ae pereko.Judeu ruvixa kuery ombovai:— Haꞌe rami avi orevy pe ndaꞌevei rojojuka aguã — heꞌi okuapy."
43,18,32,Haꞌe rami oiko ojeupity aguã Jesus marã rami pa omano aguã re ijayvuague.
43,18,33,"; ; , Opy ju Pilatos oike vy oenoĩ Jesus. Haꞌe vy aipoeꞌi ixupe:— Ndee ma nhiꞌã judeu kuery pegua huvixave?"
43,18,34,Jesus ombovai:— Ndee ae pa po rami reporandu tyrã amongue ndevy omombeꞌu xereko?
43,18,37,"Haꞌe ramo Pilatos oporandu:— Ndee ma huvixave ri tyꞌy?Jesus ombovai:— Ndee ae aipoꞌre huvixave aikoa rami. Xee ma haꞌe nungarã ae aiko, haꞌe rami aguã aju ko yvy re, anhetẽ vaꞌe amombeꞌu aguã. Haꞌe ramo anhetẽ vaꞌe rupi ikuai vaꞌe ma oendu ꞌrã xeayvua — heꞌi."
43,18,38,Haꞌe ramo Pilatos aipoeꞌi:— Mbaꞌe nunga tu “Anhetẽ vaꞌe” ꞌrea? — heꞌi.Po rami ijayvu rire oẽ ju judeu kuery onoꞌõa py. Haꞌe vy aipoeꞌi haꞌe kuery pe:— Xee ma ndaikuaai mbaꞌeve rei ojapo vaiague.
43,18,40,"Haꞌe javive ojapukai reve ombovai:— Pevaꞌeꞌỹ, epoi Barrabás — heꞌi okuapy. Barrabás ma jojuka rive vaꞌety."
43,19,1,"Haꞌe rami rã Pilatos ogueraa uka ju Jesus, haꞌe oinupã uka."
43,19,2,"Xondaro kuery ojapo peteĩ ngora juu gui, haꞌe omoĩ inhakã re. Omonhemonde peteĩ ao puku púrpura guigua py."
43,19,3,Jesus re onhemboja vy— Iporã ete judeu kuery pegua huvixave — heꞌi reve oipete-pete.
43,19,4,"Teĩgue ju Pilatos oẽ vy aipoeꞌi judeu kuery pe:— Pevaꞌe ava ambou ju ta apy peẽ ae peikuaa pota aguã ojapo vaiague re, mbaꞌeta xee ma ndaikuaai — heꞌi. Haꞌe gui Jesus oguenoẽa heruvy ngora juu gui ojapo pyre haꞌe ao púrpura guigua py onhemonde reve. Haꞌe ramo Pilatos aipoeꞌi:— Apy ma ava hiꞌaĩ."
43,19,6,"Haꞌe ramo sacerdote yvatekueve vaꞌe haꞌe jopya kuery oexa vy ojapukai:— Emoĩ kuruxu re, emoĩ kuruxu re.Haꞌe ramo Pilatos aipoeꞌi:— Peẽ kuery ae peraa kuruxu re pemoĩ, mbaꞌeta xee ndaikuaai ojapo vaiague — heꞌi."
43,19,7,"Judeu kuery ombovai:— Ore kuery lei roguereko vaꞌe rami vy ojukaa aguã rami oiko, Nhanderuete Raꞌy rami onhemoingo ramo — heꞌi okuapy."
43,19,8,Haꞌe rami ijayvu rã Pilatos oendu vy okyjeve. Haꞌe rami vy ngopy ju ogueroike vy oporandu Jesus pe:— Maguigua tu ndee? — heꞌi teĩ Jesus nombovai.
43,19,10,Haꞌe ramo Pilatos aipoeꞌi:— Naxembovai vaꞌe tyꞌy? Ndereikuaai ri tyꞌy xepoꞌakaa ropoi eꞌỹ vy kuruxu re romoĩ aguã?
43,19,11,Jesus ombovai:— Ndee ma mbaꞌeve rei py xere nandepoꞌakai ꞌrãgue yvate gui nanembopoꞌakaa ukai vaꞌe rire. Haꞌe nunga rupi ndea py xereruare kuery heko vaive — heꞌi.
43,19,12,Haꞌe rami rã Pilatos teĩgue ju onheaꞌã teĩ opoi aguã. Haꞌe rã judeu kuery ma aipoeꞌi:— Pevaꞌe ndee repoi ri vy huvixave César irũ eꞌỹ reiko. Mbaꞌeta huvixave onhemoingo vaꞌe ma César rovaigua meme — heꞌi okuapy.
43,19,13,"Haꞌe rami ijayvu rã Pilatos oendu vy oka py ju oguenoẽ uka Jesus, haꞌe tenda nhomboayvuaty py oguapy oiny ita ombojopeague py. Haꞌe vaꞌe henda ma hebraico ayvu py Gabatá hery vaꞌe. Kuaray mbyte raiꞌi ma, haꞌe sexta-feira Páscoa ára ovaẽ raiꞌi ma guive.Haꞌe gui Pilatos aipoeꞌi haꞌe kuery pe:— Apy ma peẽ kuery ruvixave hiꞌaĩ."
43,19,15,"Haꞌe rã haꞌe kuery ma ojapukaive:— Eraa, eraa, eupi kuruxu re — heꞌi okuapy.Haꞌe ramo Pilatos aipoeꞌi:— Peipota vaꞌe tyꞌy peẽ kuery ruvixave kuruxu re aupi uka?Sacerdote yvatekueve vaꞌe ombovai:— Ore kuery ma oreruvixave ndoroguerekoi, César eꞌỹ vy — heꞌi okuapy."
43,19,16,Haꞌe rami rã Pilatos ogueraa uka kuruxu re omoĩa aguã.
43,19,17,"; ; Haꞌe ramo haꞌe kuery ogueraa Jesus. Haꞌe ae kuruxu ogueraa reve oo peteĩ henda Calvário ꞌepy vaꞌe katy. Haꞌe rã hebraico ayvu py ma haꞌe vaꞌe henda Gólgota hery vaꞌe. Haꞌe py ma oupia imoiny kuruxu re, haꞌe mokoĩ ju oupi avi ijyvy jovaive, haꞌe Jesus mbyte py."
43,19,19,"Pilatos ombopara uka avi peteĩ ayvu, haꞌe kuruxu re omoĩ uka. Po rami ipara oiny: “ |yhwh{Nazaré pygua Jesus judeu kuery pegua huvixave.” Haꞌe vaꞌe ipara heta judeu kuery ogueroayvu, mbaꞌeta Jesus kuruxu re oupi imoinya ma tetã katyꞌi. Hebraico, latim haꞌe grego ayvu py ipara oiny.|Pilatos ombopara uka avi peteĩ ayvu, haꞌe kuruxu re omoĩ uka. Po rami ipara oiny: “ |yhwh{Nazaré pygua Jesus judeu kuery pegua huvixave.” Haꞌe vaꞌe ipara heta judeu kuery ogueroayvu, mbaꞌeta Jesus kuruxu re oupi imoinya ma tetã katyꞌi. Hebraico, latim haꞌe grego ayvu py ipara oiny."
43,19,21,Haꞌe ramo sacerdote yvatekueve vaꞌe aipoeꞌi Pilatos pe:— Embopara uka eme “Judeu kuery pegua huvixave.” Haꞌe rã embopara uka “Haꞌe onhemombeꞌu judeu kuery pegua huvixave oikoa rami.”
43,19,22,Haꞌe ramo Pilatos ombovai:— Xee ambopara uka vaꞌekue ma ipara ae ma oiny — heꞌi.
43,19,23,"Jesus ao ombojaꞌo okuapyagueXondaro kuery Jesus kuruxu re oupi ma rire ojopy ijao, haꞌe ombojaꞌo irundy henda rupi, peteĩ-teĩ xondaro ojeupe guarã ojopy aguã. Ikamixa puku avi ojopy. Haꞌe rã ikamixa puku ma ombovyvy pyreꞌỹ, yvate katy gui ipy katy peve ojapo pyre."
43,19,24,"Haꞌe ramo joupe-upe aipoeꞌi:, , , ; "
43,19,25,"Kuruxu yvyꞌiry hiꞌaĩ Jesus xy, ikypyꞌy, haꞌe gui Cleopas raꞌyxy Maria haꞌe Maria Madalena."
43,19,26,"Oxy, haꞌe ijyvýry guemimboꞌe oayvuve vaꞌe hiꞌaĩ rã Jesus oexa vy aipoeꞌi:— Kunha, pee ma ndepiꞌarã hiꞌaĩ — heꞌi. Haꞌe gui guemimboꞌe pe ju aipoeꞌi:— Pee ma ndexyrã hiꞌaĩ — heꞌi. Haꞌe rire hemimboꞌe ogueraa ngoo py."
43,19,28,; ; Haꞌe rire Jesus oikuaa mbaꞌemo oiko ꞌrã vaꞌekue ojeupitypa maa. Haꞌe rami vy kuaxia re ipara oiny vaꞌe ojeupity aguã aipoeꞌi avi:— Xeyꞌuvei — heꞌi.
43,19,29,"Haꞌe py oĩ peteĩ hyꞌa vinagre tynyẽ vaꞌe. Haꞌe vaꞌe py peteĩ esponja omoakỹa vy peteĩ takua apy re omoĩ, haꞌe omovaẽ Jesus juru re."
43,19,30,"Jesus vinagre oyꞌu ma rire aipoeꞌi:— Aỹ ma ojeupitypa ma oiko ꞌrã vaꞌekue — heꞌi. Haꞌe gui ma oity oakã, haꞌe omondouka onheꞌẽ."
43,19,31,"Haꞌe vaꞌe ára ma judeu kuery mbaꞌemo oguereko katua ára, mbaꞌeta haꞌe vaꞌe sábado ma ára omboetevepy. Haꞌe rami vy sábado peve kuruxu re hetekue oĩ eꞌỹ aguã Pilatos pe judeu ruvixa kuery ojerure hetyma omopẽ uka vy omboguejy uka aguã."
43,19,32,"Haꞌe ramo xondaro kuery ojeꞌoi vy omopẽ jypy oĩ vaꞌe retyma, haꞌe amboae hexeve kuruxu re oĩ vaꞌe retyma ju."
43,19,33,Haꞌe rã Jesus oĩa re ma ovaẽ vy omaꞌẽ rã omano ma raꞌe. Haꞌe ramo ma nomopẽi hetyma.
43,19,38,; ; Haꞌe vaꞌe rire peteĩ ava Arimatéia pygua José hery vaꞌe ma Pilatos-a py oo vy ojerure Jesus retekue omboguejy aguã. Haꞌe ramo omboguejy uka rã José omboguejy Jesus retekue. Haꞌe vaꞌe ma judeu ruvixa kuery gui okyje vy nhemi rupi Jesus remimboꞌe oiko vaꞌe.
43,19,39,Nicodemos pyávy Jesus reve ijayvu aguã oo vaꞌekue voi trinta quilo heakuã porã vaꞌe ogueraa mirra haꞌe aloé guigua.
43,19,40,"Haꞌe kuery Jesus retekue ojopy vy ajukue py onhovã heakuã porã vaꞌe reve. Judeu kuery reko rami vy ojapo haꞌe rami, onhono porã aguã."
43,19,41,Jesus kuruxu re oupi imoinyague katyꞌi ma peteĩ yvotyty oĩ. Haꞌe py ma oĩ peteĩ tuparã oguereko katu ramoꞌi vaꞌekue. Haꞌe vaꞌe py avave rei nonhono porãai teri.
43,19,42,"Judeu kuery mbaꞌemo oguereko katua ára ovaẽ ma, haꞌe tuparã oguereko katu pyre haꞌe katy raiꞌi oĩ ramo ma haꞌe py ae onhono porã Jesus retekue."
43,20,1,"; ; Semana ijypya ára koꞌẽ rai, pytũ-pytũꞌi teri reve Maria Madalena oo Jesus onhono porãague katy. Haꞌe vy oexa rã ita imbotyarã omoĩ mbyre ombojerea ma raꞌe."
43,20,2,"Haꞌe gui onha ovy Simão Pedro haꞌe hemimboꞌe mboae Jesus oayvuve vaꞌe oĩa katy. Haꞌe vy aipoeꞌi haꞌe kuery pe:— Senhor retekue tu oguenoẽa rima raꞌe hupa gui, haꞌe ndoroikuaai marã katy pa oguerovaague — heꞌi."
43,20,3,Haꞌe gui Pedro haꞌe hemimboꞌe mboae jogueraa onhono porãague katy.
43,20,4,Mokoĩve onha reve ojeꞌoi. Amboae hemimboꞌe ma Pedro gui onha ratãve vy haꞌe ranhe ovaẽ hupa py.
43,20,5,"Haꞌe rami vy ojeyvy vy oexa ajukue xiĩ vaꞌe anho. Haꞌe rami teĩ ndoikei. Haꞌe gui Simão Pedro ma takykueveꞌi ovaẽ vy oike. Haꞌe rami vy oexa avi ajukue haꞌe panhero Jesus akã re omoĩ mbyre. Haꞌe vaꞌe ma ajukue mboae reveꞌỹ itui, amboae henda py ombojoꞌa porãꞌi raꞌe."
43,20,8,"Haꞌe gui amboae hemimboꞌe haꞌe ranhe ovaẽ vaꞌekue avi oike, haꞌe oexa vy oguerovia. Haꞌe kuery ndoikuaai teri kuaxia para re oĩa rami vy omanoague gui onhemboete jevy aguã."
43,20,10,Haꞌe gui hemimboꞌe kuery mokoĩve ojevy ju jogueravy ngoo katy.
43,20,11,Haꞌe ramia ja Maria ma hupa rokẽ yvýry ojaeꞌo hoꞌamy. Ojaeꞌoa ramive ojeyvy ikua katy omaꞌẽ aguã.
43,20,12,"Haꞌe rami vy oexa mokoĩ anjo onhemondea xiĩ vaꞌe Jesus retekue ituiague py oguapy rã. Peteĩ ma inhakã katy, haꞌe rã amboae ma ipy katy oĩ."
43,20,13,"Haꞌe ramo haꞌe kuery aipoeꞌi:— Kunha, mbaꞌe re tu rejaeꞌo?Kunha vaꞌe ombovai:— Mbaꞌeta ogueraa raꞌe xe-Senhor, haꞌe ndaikuaai marã katy pa oguerovaague — heꞌi."
43,20,14,"Haꞌe rami ijayvu rire ojere vy oexa Jesus hiꞌaĩ rã, teĩ ndoikuaai teri Jesus ae hiꞌaĩa."
43,20,15,"Haꞌe ramo Jesus oporandu:— Kunha, mbaꞌe re tu rejaeꞌo? Mavaꞌe tu reka?Maria ma “Yvotyty re opena vaꞌe po” heꞌi vy ombovai:— Senhor, ndee ri apy gui hetekue rerova rire ke emombeꞌu marã katy pa rerovaague, xee aa araa aguã — heꞌi."
43,20,16,"Haꞌe ramo Jesus aipoeꞌi:— Maria.Haꞌe rã haꞌe vaꞌe ojere vy aipoeꞌi hebraico ayvu py:— Raboni — heꞌi, “Xemboꞌea” heꞌia."
43,20,17,"Haꞌe ramo Jesus aipoeꞌi:— Xejoko eme, mbaꞌeta ndaai teri Xerua py. Haꞌe rami ꞌrãgue py tereo xeryvy kuery pe emombeꞌu aa taa Xeru haꞌe Penderua py, Xeruete haꞌe Penderuetea py — heꞌi."
43,20,18,Haꞌe rami rã Maria Madalena oo hemimboꞌe kuery pe omombeꞌu:— Aexa ma kuri Senhor — heꞌi. Omombeꞌu avi Jesus ijayvuague haꞌe javi.
43,20,19,"Haꞌe vaꞌe semana ijypya ára kaꞌaru hemimboꞌe kuery onoꞌõmba peteĩ oo py, haꞌe okẽ ojokopa judeu ruvixa kuery gui okyje vy. Haꞌe jave Jesus ojexa uka xapyꞌa haꞌe kuery mbyte. Haꞌe vy aipoeꞌi:— Toĩ pendere mbyꞌa porã — heꞌi."
43,20,20,Haꞌe vyve oexa uka opo haꞌe oarukã. Haꞌe ramo hemimboꞌe kuery Senhor oexa vy ovyꞌa okuapy.
43,20,21,Haꞌe gui Jesus aipoeꞌive ju:— Toĩ pendere mbyꞌa porã. Xeru xembouague rami avi xee voi romondouka ꞌrã — heꞌi.
43,20,22,Haꞌe rami ijayvupa vyve ipytuẽ. Haꞌe vy aipoeꞌi:— Pemovaẽ Nheꞌẽ Kyꞌa Eꞌỹ pendejee.
43,20,23,Haꞌe gui amongue ojejavyague peperdoa ramo ombogue pyre ꞌrã oiko. Haꞌe rã ndapeperdoai ramo ma ombogue pyreꞌỹ ꞌrã oiko — heꞌi.
43,20,24,
43,20,26,"Guemimboꞌe kuery pe teĩgue ju Jesus ojexa ukaagueOito ára rire hemimboꞌe kuery haꞌekue py ju onhemboatypa, haꞌe Tomé avi oĩ haꞌe kuery reve. Haꞌe vy ojokopa okẽ. Haꞌe gui Jesus ou vy haꞌe kuery mbyte hiꞌaĩ xapyꞌa. Haꞌe vy aipoeꞌi:— Toĩ pendere mbyꞌa porã."
43,20,27,"Haꞌe vyve aipoeꞌi Tomé pe:— Emoĩ apy nekuã, haꞌe exa xepo. Epoko avi xearukã re. Ejerovia eꞌỹve eme, aỹ ma erovia ma — heꞌi."
43,20,28,Tomé ombovai:— Xe-Senhor haꞌe Xeruete! — heꞌi.
43,20,29,"Haꞌe ramo Jesus aipoeꞌi:, "
43,20,30,Jajerovia aguã re ijayvuagueJesus hexa pyrã heta ojapo rakaꞌe guemimboꞌe kuery oexaa rupi. Haꞌe nungakue haꞌe javi eꞌỹ ipara oiny kovaꞌe kuaxia re.
43,20,31,"Haꞌe rã kovaꞌe re ipara oinya ma peẽ kuery perovia aguã Jesus ae Cristo Nhanderuete Raꞌy oikoa, pejerovia vy tekove peupity aguã hery rupi."
43,21,1,"Sete guemimboꞌe kuery pe ju Jesus ojexa ukaagueHaꞌe vaꞌe rire, teĩgue ju Jesus ojexa uka guemimboꞌe kuery pe, Tiberíades yupa py. Haꞌe rami py ojexa uka tema."
43,21,2,"Haꞌe py ma oĩ Simão Pedro, Tomé Dídimo hery vaꞌe, Galiléia regua Caná pygua Natanael, haꞌe Zebedeu raꞌy mokoĩve. Oĩve avi mokoĩ hemimboꞌe mboae."
43,21,3,"Haꞌe gui Simão Pedro aipoeꞌi:— Xee aa ta pira mboꞌa vy.Haꞌe ramo amboae kuery ombovai:— Ore voi roo ta nderupive — heꞌi okuapy. Haꞌe rami vy ojeꞌoipa, kanoã py ikuai pira mboꞌaa rupi. Pytũ mbukukue re teĩ neĩ peteĩꞌi nomboꞌai."
43,21,4,Koꞌẽ ajeꞌiveꞌi reve yy rembe re Jesus ojekuaa hoꞌamy ita kuꞌi reia py. Haꞌe rami teĩ hemimboꞌe kuery ndoexa kuaai haꞌe ri hiꞌaĩa.
43,21,5,"Haꞌe gui Jesus oporandu:— Xeraꞌy kuery, pereko pa upe py jaꞌu vaꞌerã?— Any — heꞌi okuapy."
43,21,6,"Haꞌe kuery pe aipoeꞌive ju:— Pemombo haꞌvy pira mboꞌaa kanoã yke peiporu kuaa regua re. Haꞌe rami vy ꞌrãe pemboꞌa — heꞌi. Haꞌe rami haꞌe kuery ojapo vy haxy py omoatã pira mboꞌaa, heta hoꞌa ramo."
43,21,7,Haꞌe rami rã hemimboꞌe Jesus oayvuve vaꞌe aipoeꞌi Pedro pe:— Senhor rima raꞌe — heꞌi.Haꞌe ramo Simão Pedro ma Senhor-a oendu vy onhemonde pojava onhemboipa rire. Haꞌe rami vy oguejy yy py.
43,21,8,"Haꞌe rã hemimboꞌe kuery mboae ma kanoã py ae ou, pira mboꞌaa omoatã heruvy, mbaꞌeta yy rembe gui namombyryi ikuai, cem metros rivyvyia py."
43,21,9,"Yvyꞌã re haꞌe kuery oẽ vy oexa tapyĩ, haꞌe hiꞌáry piky oexy inony vaꞌe, mbojape guive."
43,21,10,Haꞌe gui Jesus haꞌe kuery pe— Peru avi pira peẽ pemboꞌa vaꞌekue — heꞌi.
43,21,11,Haꞌe ramo Simão Pedro kanoã py oike vy omoatã pira mboꞌaa yvyꞌã re. Cento e cinqüenta e três pira tuvixakueve anho tynyẽ. Haꞌe rami teĩ pira mboꞌaa neĩ peteĩ henda py ma ndoxoi.
43,21,12,"Haꞌe gui Jesus— Peju jakaru — heꞌi. Haꞌe neĩ peteĩve hemimboꞌe kuery noporandui mavaꞌe pa oikoa re, mbaꞌeta Senhor ae oikoa oikuaa vy."
43,21,13,"Haꞌe gui Jesus onhemboja vy ojopy mbojape, haꞌe ombojaꞌo. Pira voi haꞌekue rami ombojaꞌo. Kovaꞌe re mboapykuea ma Jesus guemimboꞌe kuery pe ojexa uka rakaꞌe, omanoague gui onhemboete rire."
43,21,15,
43,21,16,"Teĩgue ju Jesus oporandu:— Simão raꞌy, ndee pa xerayvu?Ombovai:— Tá Senhor, xee roayvu. Ndee reikuaa roayvua — heꞌi.Haꞌe ramo Jesus aipoeꞌi:— Epena haꞌvy xerymba vexaꞌi kuery re — heꞌi."
43,21,17,"Haꞌe gui mboapykuea ma Jesus oporandu:— Simão raꞌy, ndee pa xerayvu?Haꞌe ramo Pedro iporiau, mboapykue ma “Ndee pa xerayvu?” heꞌi ramo. Haꞌe vy ombovai:— Tá Senhor, ndee ma opa mbaꞌe reikuaa, haꞌe reikuaa avi xee roayvua — heꞌi.Haꞌe ramo Jesus aipoeꞌi:— Emongaru haꞌvy xerymba vexaꞌi kuery."
43,21,18,"Anhetẽ aipoaꞌe ndevy: Nekunumive jave py ma ndee ae renhemonde haꞌe reo vaꞌekue reoxea katy rei. Haꞌe rã ndetujaꞌi ma rire reupi ꞌrã ndejyva jovaive, haꞌe amboae kuery nemoxã vy ndereraa ꞌrã ndee reoxeague katy eꞌỹ — heꞌi. Haꞌe rami ijayvu vy oikuaa uka marã rami pa Pedro omano aguã Nhanderuete mboetea rupi. Haꞌe rami ijayvupa rire aipoeꞌive ju:— Eju ke xerakykue — heꞌi."
43,21,25,Heta teri oĩ Jesus ojapo vaꞌekue. Haꞌe nunga haꞌe javi omboparapaa vaꞌe rire xee aikuaa rã neĩ yvy jave re voi noĩmbai ꞌrãgue kuaxia ombopara pyre.
44,1,1,"Apóstolo kuery rembiapokue atos ꞌepy vaꞌe oĩaIjayvu ypyagueJypygua kuaxia ndevy Teófilo ambopara vaꞌekue ma amombeꞌu aguã Jesus ojapo vaꞌekue haꞌe nhomboꞌeague haꞌe javi,“Jypygua kuaxia” heꞌia ma Jesus Cristo reko ombopara vaꞌekue re ijayvu vy , mbaꞌeta haꞌe vaꞌe ombopara rire apóstolo kuery ojapo vaꞌekue ju ombopara, kovaꞌe ae."
44,1,3,Mbaꞌeta omano rire haꞌe vaꞌe kuery pe ojexa uka ju oikove vaꞌe. Mbovykue rei eꞌỹ oikuaa uka anhetẽ ete oikovea. Quarenta ára re haꞌe kuery pe ojexa uka vy omboꞌe oikovy mbaꞌemo Nhanderuete poꞌakaa rupi oiko vaꞌerã re.
44,1,4,Haꞌe kuery reve okaru vy aipoeꞌi avi:
44,1,5,"Mbaꞌeta ma anhetẽ yy py nhomongarai vaꞌekue. Haꞌe rã peẽ ma Nheꞌẽ Kyꞌa Eꞌỹ reve ꞌrã penemongaraia, are vaipa eꞌỹ re — heꞌi."
44,1,6,"Yva re Jesus ooagueHaꞌe rami rã ijaty vaꞌe kuery oporandu:— Senhor, aỹ ma nhiꞌã rejapo ta Israel kuery ipoꞌaka ju aguã rami?"
44,1,7,Haꞌe ramo ombovai haꞌe kuery pe:— Mbaꞌemo oiko aguã ára arakaꞌe paa ma Xeru opoꞌakaa rupi ae oaꞌanga vaꞌekue. Haꞌe rã peẽ kuery ma ndaꞌevei peikuaa aguã.
44,1,8,"Haꞌe rami avi pendere Nheꞌẽ Kyꞌa Eꞌỹ oguejy rã penembopoꞌakaa ae ꞌrã. Haꞌe ramo xeregua ayvu pemombeꞌua rupi ꞌrã pendekuai. Jerusalém py ꞌrã pemombeꞌu, Judéia haꞌe Samaria rupi, haꞌe gui yvy apy haꞌe javi rupi peve — heꞌi."
44,1,9,"Haꞌe rami Jesus ijayvupa ma rire yvate heraa haꞌe kuery oexaa gui. Haꞌe gui peteĩ arai ou vy ojaoꞌi ramo ndoexavei., ; , "
44,1,12,"Jerusalém tetã py temimboꞌe kuery ikuaiagueHaꞌe ramo Olival yvyty ꞌepy vaꞌe gui ma Jerusalém tetã katy ju ojevypa, sábado ára py oguata aguã haꞌevea peve.Judeu kuery gueko rami vy sábado ára oguata aguã haꞌevea ma namombyryiꞌi, peteĩ quilômetro raiꞌi peve anho ,53."
44,1,13,"Tetã re ovaẽ ma vy ojeupi jogueravy yvate opy oĩ vaꞌe py. Haꞌe py ma nhomboaty: Pedro, João, Tiago, André, Filipe, Tomé, Bartolomeu, Mateus, Alfeu raꞌy Tiago, Simão Zelote haꞌe raꞌy Judas."
44,1,14,"Haꞌe vaꞌe kuery haꞌe javi ma peteĩ rami meme ikuai onhemboꞌea py. Kunhague avi ikuai. Haꞌe kuery reve oĩ avi Jesus xy Maria, tyvy kuery guive."
44,1,15,Apóstolo-rã Matias oiporavoa agueHaꞌe vaꞌe jave py ma irmão kuery cento e vinte ikuai vaꞌe mbyte py Pedro opuꞌã hoꞌamy. Haꞌe vy aipoeꞌi:
44,1,16,"— Irmão kuery, ojeupity ꞌrãe rakaꞌe Davi juru rupi Nheꞌẽ Kyꞌa Eꞌỹ omombeꞌu vaꞌekue rekorã. Haꞌe vaꞌe ma ogueraa rakaꞌe Jesus jopyarã kuery."
44,1,17,Mbaꞌeta haꞌe vaꞌe ma ore kuery regua vy kovaꞌe tembiapo ojapo aguã rami oiko avi vaꞌekue.
44,1,18,"Haꞌe gui haꞌe vaꞌe ava ma ojejavyague repy re ojoguaa peteĩ yvy. Haꞌe py oo ma vy hoꞌa vy oxoropa, hyekue onheẽmba rakaꞌe."
44,1,19,"Haꞌe nunga haꞌe javi Jerusalém py ikuai vaꞌe oikuaapa. Haꞌe rami vy oayvu py ae omboery Aceldama, “Yvy tuguy” heꞌia."
44,1,20,"Mbaꞌeta kuaxia oĩa re ipara oiny: “Hogue topyta tekoa oĩ eꞌỹa. Toĩ eme avave rei haꞌe vaꞌe py”, haꞌe “Tove amboae tojopy hembiaporã vaꞌekue” heꞌiague."
44,1,21,"Haꞌekue rami vy jajou ꞌrã peteĩ ava Senhor Jesus oikoa pukukue re nhandereve ikuai vaꞌekue regua, nhomongaraia ára guive, ore mbyte gui yvate Jesus heraa-a ára peve. Haꞌe vaꞌe regua peteĩ toiko nhandereve onhemboete jevyague mombeꞌuarã — heꞌi."
44,1,23,"Haꞌe ramo mokoĩ ranhe ojou okuapy: José Barsabás Justo ꞌepy vaꞌe, haꞌe Matias guive."
44,1,24,"Haꞌe rami vy onhemboꞌe vy aipoeꞌi okuapy:— Ndee Senhor haꞌe javive pyꞌa re oĩa reikuaa vaꞌe vy eikuaa uka orevy mavaꞌe pa kovaꞌe mokoĩ gui reiporavo raꞌe, apóstolo rembiapo ojapo oikovy aguã. Mbaꞌeta ma haꞌe rami aguã gui ojepeꞌa rakaꞌe, haꞌe ae oĩ aguã katy oo vy — heꞌi okuapy."
44,1,26,Haꞌe gui ma xortea oexa vy oikuaa okuapy Matias ri ty raꞌea. Haꞌe rami vy omoĩ onze apóstolo ikuai vaꞌe irũrã.
44,2,1,"Nheꞌẽ Kyꞌa Eꞌỹ oguejyaguePentecostes ára ojeupity jave haꞌekue py ae onoꞌõmba okuapy. Haꞌe gui yva gui ou nhendu xapyꞌa yvytu atã ramigua. Opy jave re oguapy okuapya rupi onhendu. Haꞌe kuerya rupi tata rendy vuku ramigua ojekuaa avi, apekũ ramigua merami. Haꞌe vy peteĩ-teĩ áry oĩ. Haꞌe javive re Nheꞌẽ Kyꞌa Eꞌỹ anho oĩ ramo ijayvu okuapy ayvu mboae py, Nheꞌẽ omboꞌea rami meme. Amboae ayvu py omboayvuagueJerusalém py ikuai avi judeu regua avakue Nhanderuete pegua, yva guýry haꞌe javi gui ou vaꞌekue. Haꞌe kuery ma hemimboꞌe kuery haꞌe rami ijayvu rã oendu vy heta ijatypa. Ndoikuaai rei okuapy, mbaꞌeta ijayvu rã oendu okuapy peteĩ-teĩ oayvu ae py. Onhemondyipa haꞌe ndoikuaai rei vy aipoeꞌi okuapy:— Neꞌendu, Galiléia pygua meme eꞌỹ ri ndaꞌu pevaꞌe kuery ijayvu okuapy vaꞌe? Mbaꞌexa vy tu ijayvu rã peteĩ-teĩ nhandeayvu ae py nhaendu? Mbaꞌeta Pártia guigua nhandekuai, Média guigua, Elão, Mesopotâmia, Judéia haꞌe Capadócia guigua, Ponto haꞌe Ásia guigua, Frígia, Panfília, Egito, Líbia, Cirene katyꞌi haꞌe Roma guigua guive apy nhandekuai, judeu haꞌe judeu reko rami nhandekuai vaꞌe, Creta haꞌe Arábia guigua kuery. Haꞌe rami teĩ mbaꞌexa vy tu nhandeayvu ae py nhaendu haꞌe kuery ijayvu rã Nhanderuete mbaꞌemo porã ojapoa re? — heꞌi okuapy. Haꞌe javive ndoikuaai rei haꞌe onhemondyipa vy oporandu okuapy joupe-upe:— Mbaꞌerã ndaꞌu po rami ijayvu? — heꞌi okuapy. Haꞌe rã amboae kuery ma ojojai rei vy— Okaꞌupa rima raꞌe — heꞌi okuapy."
44,2,14,"Pedro ijayvuagueHaꞌe ramo Pedro opuꞌã hoꞌamy apóstolo kuery mboae onze vaꞌe reve. Ijayvu atã vy aipoeꞌi:— Avakue judeu regua haꞌe Jerusalém py pendekuai vaꞌe haꞌe javive, pejapyxaka xeayvua re peikuaa porã aguã."
44,2,15,"Kovaꞌe avakue ma ndokaꞌui pexaꞌãa rami eꞌỹ, mbaꞌeta kuaray yvatepa ramoꞌi."
44,2,16,Haꞌe rami ꞌrãgue py oiko vaꞌe ma profeta pe aipoeꞌi ukaague rami:
44,2,17,"“Senhor aipoeꞌi: ‘Opaa ára py po rami ꞌrã oiko. Avakue haꞌe javi re ambou ꞌrã Xenheꞌẽ. Haꞌe ramo penderaꞌy haꞌe penderajy kuery ijayvu ꞌrã xegui. Ipyaukueve oexa ꞌrã hexa pyrã, kakuaakueve voi oexa raꞌu ꞌrã. Haꞌe vaꞌe ára Xenheꞌẽ ambou ꞌrã xerembiguai avakue haꞌe kunhague re. Haꞌe ramo haꞌe kuery mbaꞌemo omombeꞌu ꞌrã Nheꞌẽ rupi."
44,2,19,"Yva re aexa uka ꞌrã nhomondyipaarã, yvy re voi hexa pyrã aexa uka ꞌrã tuguy, tata haꞌe hataxĩ. Haꞌe ramo kuaray pytũmba ꞌrã, jaxy voi tuguy rami ꞌrã opyta, Senhor ára yvate ete haꞌe hexakãmba vaꞌe ovaẽ eꞌỹ mbove."
44,2,21,"Haꞌe po rami ꞌrã oiko: Haꞌe javive Senhor rery rupi ojapukai vaꞌe oo jepe ꞌrã’, heꞌiague.”"
44,2,22,"— Avakue Israel regua, pejapyxaka xeayvua re. Penerenonde rupi Nhanderuete oikuaa uka vaꞌekue Nazaré pygua Jesus poꞌakaa. Haꞌe ramo opoꞌakaa rupi ojapo oikovy penemondyiarã haꞌe hexa pyrã. Ipo rupi Nhanderuete ojapo rakaꞌe penembyte rupi. Peẽ kuery voi peikuaa. Haꞌe gui Jesus ma Nhanderuete haꞌe ae oipotaa rami vy ojopy uka, onhembopyꞌa voiague rami vy ae. Haꞌe ramo peẽ kuery pejuka. Haꞌe vy kuruxu re pemoĩ uka heko vai vaꞌe kuery pe."
44,2,24,"Haꞌe gui Nhanderuete ma manoa poꞌakaa ombovaipa vy omboete ju, mbaꞌeta hexe ma manoa ndaꞌipoꞌakai ꞌrãe."
44,2,25,"Mbaꞌeta hekorã re ae Davi ijayvu rakaꞌe: “Xerenonde aexa riae Senhor aiporu kuaa regua re oĩ rã, xereity uka eꞌỹ aguã."
44,2,26,"Haꞌe rami rã xepyꞌa py avyꞌa vaipa, xeayvu py roguerovyꞌa guive. Xeroꞌo eteve voi ojeroviaa rupi ꞌrã opytuꞌu. Mbaꞌeta nderejai ꞌrã xenheꞌẽ omano aguã py, xerete voi nerembovaipa ukai ꞌrã, neremimboꞌe ikyꞌa eꞌỹ vaꞌe aiko rã."
44,2,28,"Haꞌe rami ꞌrãgue py xevy pe reikuaa uka tape tekove katy oo vaꞌe, nerenonde xembovyꞌa ꞌrã guive opa mbaꞌe py”, heꞌi vaꞌekue."
44,2,29,"— Keꞌy haꞌe xeryvy kuery, tamombeꞌu porãve nhaneramoĩ Davi rekokue. Haꞌe vaꞌe ma omano rakaꞌe, onhono porãa guive. Onhono porãague ma aỹ peve oĩ nhanembyte."
44,2,30,"Haꞌe rami avi profeta oiko, oikuaa guive Nhanderuete oura voiague, hekovia peteĩ hamymino huvixaverã oĩ aguã re. Haꞌe nunga oikuaa vy ae ijayvu rakaꞌe Cristo onhemboete jevy ꞌrãa re, omanoa py ndoejai, neĩ hetekue ombovaipa uka eꞌỹ aguã re."
44,2,32,Haꞌe rami vy Nhanderuete omboete ju Jesus. Haꞌe nungakue mombeꞌua ma ore kuery haꞌe javive orekuai.
44,2,33,"Haꞌe gui Nhanderuete oiporu kuaa regua re omboyvateve ma ramo Nguu gui ojopy Nheꞌẽ Kyꞌa Eꞌỹ ombou ꞌrã vaꞌekue. Haꞌe vaꞌe ae ombou kuri pexa haꞌe pendu vaꞌe. Mbaꞌeta Davi ma yva re ndooi vaꞌeri haꞌe ae aipoeꞌi: “Senhor ma aipoeꞌi xe-Senhor pe: ‘Eguapy aiporu kuaa regua re, nderovaigua kuery ndepy guýry guarã amoĩ eꞌỹa ja’, heꞌi vaꞌekue.”"
44,2,36,"Haꞌe nunga rupi peẽ Israel kuery haꞌe javi, peikuaa porã pota povaꞌe re: Jesus kuruxu re pemoĩ vaꞌekue ae ma Nhanderuete oikuaa uka Senhor haꞌe Cristo oikoa — heꞌi."
44,2,37,"Três mil onhemongarai ukaagueHaꞌe nunga haꞌe kuery oendu vy opyꞌa re oendu okuapy ojeayvua. Haꞌe vy oporandu Pedro haꞌe apóstolo kuery mboae pe:— Keꞌy kuery, mbaꞌe tu rojapo ta?"
44,2,38,"Pedro ombovai:— Pejeko rerova, haꞌe peteĩ-teĩ penhemongarai uka Jesus Cristo rery rupi, pejejavyague omboguepa aguã. Haꞌe rami vy pendevy voi omeꞌẽa ꞌrã Nheꞌẽ Kyꞌa Eꞌỹ."
44,2,39,"Mbaꞌeta peẽ kuery pe voi ijayvu ombou aguã re, pendaꞌy haꞌe pendajy kuery pe, haꞌe mombyry teri ikuai vaꞌe Senhor Nhanderuete oenoĩ vaꞌerã haꞌe javive pe guive — heꞌi."
44,2,40,Opa marãgua ayvu py omongetave ju. Haꞌe vy aipoeꞌi:— Pejereraa jepe uka kovaꞌe kuery heko vai vaꞌe mbyte gui — heꞌi.
44,2,41,Haꞌe gui onheꞌẽ rendu vaꞌe kuery onhemongarai uka. Haꞌe rami vy haꞌe vaꞌe ára hetave três mil raiꞌi.
44,2,42,"Ojeko meꞌẽ vaꞌekue ikuaia re ijayvuagueHaꞌe kuery ikuai tema apóstolo kuery omboꞌea rami peteĩꞌi rami meme, mbojape oipeꞌã-peꞌãꞌia rupi, haꞌe onhemboꞌea py."
44,2,43,Peteĩ-teĩ oendu ojererokyjea. Haꞌe rã apóstolo kuery ma opo py heta ojapo nhomondyipaarã haꞌe hexa pyrã.
44,2,44,"Haꞌe javive oguerovia vaꞌe joupive ikuai, haꞌe opa mbaꞌe oguereko vaꞌe joupe guarã meme."
44,2,46,"Koꞌẽ nhavõ peteĩ rami ikuai templo py, haꞌe ngoo rupi mbojape hoꞌu okuapy. Ovyꞌa reve okaru peteĩ rami ipyꞌa reve."
44,2,47,"Nhanderuete pe oporaeia rupi tema ikuai. Haꞌe rami rã heta vaꞌe kuery haꞌe javi ojou porã, haꞌe koꞌẽ nhavõ Senhor omboetave heravy oo jepe vaꞌe."
44,3,1,"Peteĩ oguata eꞌỹ vaꞌekue omopuꞌã jevyagueKuaray ojeroꞌa jave Pedro haꞌe templo katy oo onhemboꞌe vy. Haꞌe jave py ma heraa avi peteĩ ava ituiꞌi guive ndoguatai vaꞌe. Haꞌe vaꞌe ma koꞌẽ nhavõ omoĩa ꞌrã templo rokẽ Iporã ꞌepy vaꞌe py, oike vaꞌe kuery pe mbaꞌemo re ojerure aguã."
44,3,3,Pedro haꞌe templo py oike jogueravy rã ava vaꞌe oexa vy haꞌe kuery pe voi ojerure mbaꞌemo omeꞌẽ aguã.
44,3,4,Haꞌe gui hexe Pedro haꞌe omaꞌẽ porã ranhe. Haꞌe vy— Emaꞌẽ orere — heꞌi.
44,3,5,Haꞌe ramo haꞌe kuery re omaꞌẽ oiny mbaꞌemo ojopy aguã oarõ vy.
44,3,6,Haꞌe gui Pedro aipoeꞌi:
44,3,7,Haꞌe rami vy ipo oiporu kuaa regua re ojopy vy omopuꞌã. Haꞌe ramove ipy haꞌe ipy nhuꞌã imbaraetepa.
44,3,8,Opo reve opuꞌã vy templo py oike haꞌe kuery reve. Opo-opo oikovy Nhanderuete pe oporaei reve.
44,3,9,"Ava vaꞌe oguata haꞌe Nhanderuete pe oporaei rã pavẽ rei oexa okuapy vy oikuaapa haꞌe ae ri ty raꞌe mbaꞌemo re ojerurea rupi templo rokẽ Iporã ꞌepy vaꞌe py oguapy vaꞌety. Haꞌe rami vy onhemondyipa, okyje guive haꞌe nunga ri ty raꞌe oiko rã."
44,3,11,"Templo ropy Pedro ijayvuaguePedro haꞌe reve tema ava vaꞌe onhemoirũ rã heta vaꞌe kuery haꞌe javi oexa vy onhemondyipa reve onhamba jogueruvy haꞌe kuerya katy, Salomão roguy puku ꞌepy vaꞌe py.Salomão roguy puku ꞌepy vaꞌe ma templo roka py oĩ."
44,3,12,"Heta vaꞌe kuery ou rã Pedro oexa vy aipoeꞌi haꞌe kuery pe:— Israel kuery, mbaꞌe re tu penhemondyipa ri kovaꞌe nunga gui? Mbaꞌe re tu orere anho ri pemaꞌẽ? Pexaꞌã teve ore ae poꞌakaa py, eꞌỹ vy orereko porãa py romboguata jevyague?"
44,3,13,"Mbaꞌeta Abraão, Isaque haꞌe Jacó Ruete, nhaneramoĩ kuery Ruete ae ojapo, guembiguai Jesus poꞌakaa oikuaa uka aguã. Haꞌe vaꞌe ma pejopy uka nhemi, haꞌe huvixa Pilatos opoi ta ramo henonde pendeayvu vaꞌekue ndapeipotaia rupi."
44,3,14,"Ikyꞌa eꞌỹ vaꞌe, Heko porã ete vaꞌe peẽ kuery ndapeipotai vy hekovia pejerure jojuka rive vaꞌety opoi aguã."
44,3,15,Haꞌe rami py pejuka uka Tekove meꞌẽa. Haꞌe rã Nhanderuete ma omboete ju omanoague gui. Ore kuery ma haꞌe nungakue mombeꞌua orekuai.
44,3,16,"Jesus rery re ore rojerovia ramo guery rupi ae omombaraete kovaꞌe ava, aỹ pexa vy peikuaa vaꞌe. Tá, Jesus re rojerovia ramo ae omonguera porã ju peẽ kuery haꞌe javive renonde."
44,3,17,"— Haꞌe gui aỹ keꞌy haꞌe xeryvy kuery, xee aikuaa peikuaa eꞌỹ vy pejuka ukaague, penduvixa kuery reve."
44,3,18,"Haꞌe rami avi Nhanderuete ae ojapo Cristo oiko axy aguã rami, profeta kuery pe omombeꞌu uka vaꞌekue haꞌe javi ojeupity aguã."
44,3,19,"Haꞌe nunga rupi penhemboaxy haꞌe pejeko rerova ke pejejavyague omboguepa aguã,"
44,3,20,"Senhor gui ou aguã javyꞌa aguã ára, haꞌe pendereraa jepearã omoĩ vaꞌekue Cristo ombou jevy aguã. Haꞌe vaꞌe ma Jesus ae."
44,3,21,Mbaꞌeta yva re opyta ranhe ꞌrã mbaꞌemo ombopyaupa aguã ára ovaẽ eꞌỹa ja. Haꞌe vaꞌe ára ma yma ma voi Nhanderuete omombeꞌu uka profeta kuery ikyꞌa eꞌỹ vaꞌe pe.
44,3,22,Mbaꞌeta anhetẽ ae Moisés aipoeꞌi: “Senhor Nhanderuete ma pendyvy kuery regua vaꞌe ae omoingo ꞌrã peteĩ profeta xee rami guarã. Haꞌe vaꞌe ayvu re anho pejapyxaka ꞌrã opa mbaꞌe omombeꞌu rã.
44,3,23,"Haꞌe rã haꞌe vaꞌe profeta ayvu re ndojapyxakai vaꞌe ma oipeꞌapaa ꞌrã heta vaꞌe kuery mbyte gui”, heꞌi vaꞌekue."
44,3,24,Haꞌe gui Samuel oiko guive profeta ikuai vaꞌe haꞌe javi omombeꞌu ma voi kovaꞌe ára guarã.
44,3,25,"Peẽ ma profeta ramymino kuery pendekuai, haꞌe nhaneramoĩ kuery pe Nhanderuete guexeve guarã ojapo vaꞌekue ma pendevy pegua voi, mbaꞌeta Abraão pe “Neramymino kuery re vy yvy regua haꞌe javi ikuai porã ꞌrã”, heꞌiague rami."
44,3,26,"Haꞌe nunga rupi Nhanderuete Guembiguai omboete ju vy pendevy pe ranhe ombou, peteĩ-teĩ pendeko vaia gui pendepeꞌa vy penemoingo porã aguã."
44,4,1,"Pedro haꞌe nhuã py ombotya agueHeta vaꞌe kuery pe apóstolo kuery ijayvu teri reve ou sacerdote kuery, templo rarõa ruvixa haꞌe saduceu kuery."
44,4,2,"Haꞌe vaꞌe kuery ma ndojou porãi heta vaꞌe kuery omboꞌea, mbaꞌeta omombeꞌu Jesus re vy omano vaꞌekue onhemboete jevy ꞌrãa."
44,4,3,Haꞌe rami vy kaꞌaru ma ramo ojopy vy nhuã py omboty koꞌẽ jevy oikuaa pota aguã.
44,4,4,Haꞌe rã ijayvua oendu vaꞌe kuery ma heta oguerovia. Avakue oguerovia vaꞌe ma cinco mil raiꞌi ikuai.
44,4,5,"Pedro haꞌe omboayvu okuapyagueKoꞌẽ jevy Jerusalém tetã py huvixa kuery nhomboaty okuapy nhomongeta vaꞌety kuery reve, lei re nhomboꞌe vaꞌety kuery,"
44,4,6,"sacerdote yvateve vaꞌe Anás, Caifás, João, Alexandre haꞌe gui sacerdote yvateve vaꞌe ro pygua kuery haꞌe javi reve."
44,4,7,"Haꞌe gui ojea py apóstolo kuery ogueru ruka vy oporandu haꞌe kuery pe:— Mbaꞌe nunga poꞌakaa rupi tu, haꞌe mavaꞌe rery rupi pejapo guĩ nunga?"
44,4,8,"Haꞌe ramo Pedro re Nheꞌẽ Kyꞌa Eꞌỹ anho oĩ ramo aipoeꞌi:— Oreruvixa haꞌe nhomongeta vaꞌety kuery,"
44,4,10,"Peikuaa pota haꞌvy povaꞌe re, peẽ haꞌe Israel kuery haꞌe javi reve: Nazaré pygua Jesus Cristo kuruxu re pemoĩ uka vaꞌekue, haꞌe omanoague gui Nhanderuete omboete ju vaꞌekue rery rupi ae kovaꞌe ava okuera reve hiꞌaĩ penerenonde."
44,4,11,Jesus ae ita peẽ oo apoa kuery ndapeipotai vaꞌekue ri ita omboeteve pyrã rami opyta.
44,4,12,"Mbaꞌeta jipoi nhandereraa jepearã mboae, mbaꞌeta yva guýry ndaꞌipoi amboae tery nhandevy pe omeꞌẽ mbyre, haꞌe vaꞌe rupi jaa jepe aguã — heꞌi."
44,4,13,"Haꞌe rami rã Pedro haꞌe ipyꞌa guaxua oexa vy onhemondyipa okuapy, mbaꞌeta kuaxia para oexa kuaa vaꞌe eꞌỹ, imboꞌe pyreꞌỹ ikuaia oikuaa vy. Haꞌe rami vy oikuaa Jesus reve ikuai vaꞌekuea."
44,4,14,Haꞌe kuery mbyte py ava omonguera pyre oĩ avi rã oexa vy ndaꞌijayvu kuaavei haꞌe kuery rovai.
44,4,15,Haꞌe gui ma omboayvuague gui omoẽmba vy jomeme ju ijayvu vy aipoeꞌi:— Mbaꞌe tu jajapo ꞌrã pevaꞌe avakue re? Mbaꞌeta anhetẽ ae Jerusalém pygua kuery oikuaapa haꞌe kuery mbaꞌemo porã ete ojapoague. Haꞌe nunga rupi “Any” jaꞌe aguã ndaꞌevei.
44,4,17,"Haꞌe rami avi heta vaꞌe kuery pe haꞌe kuery omombeꞌu veꞌỹ aguã nhamongyje ꞌrã. “Haꞌe vaꞌe rery rupi pendeayvuve eme avave rei pe”, jaꞌe ꞌrã — heꞌi okuapy."
44,4,18,Haꞌe rami vy oenoĩ jevy vy ijayvu haꞌe kuery pe Jesus rery rupi ndaꞌijayvuvei neĩ nanhomboꞌevei aguã.
44,4,19,"Haꞌe ramo Pedro haꞌe ombovai:— Peikuaa pota ke Nhanderuete renonde: Haꞌeve ri ndaꞌu peẽ kuery, tyrã pa Nhanderuete ronheꞌẽ rendu aguã? Mbaꞌeta ore ma ndorojepeꞌai ꞌrã mbaꞌemo roexa haꞌe roendu vaꞌekue re oreayvua gui — heꞌi.?"
44,4,21,"Haꞌe rami rã omongyjeve rire opoipa, mbaꞌe nunga re pa ombopaga aguã oikuaa eꞌỹ vy, heta vaꞌe kuery gui okyje guive. Mbaꞌeta pavẽ rei ma mbaꞌemo porã oikoague re imaꞌenduꞌa vy oguerovyꞌa okuapy Nhanderuete, mbaꞌeta Nhanderuete opoꞌakaa py omonguera vaꞌekue ma quarenta maꞌetỹ raxa oguereko."
44,4,23,Igreja kuery onhemboꞌe okuapyaguePedro haꞌe opoia ma ramo ojou irmão kuery. Haꞌe vy haꞌe kuery pe omombeꞌu sacerdote yvatekueve vaꞌe haꞌe nhomongeta vaꞌety kuery ijayvuague haꞌe javi.
44,4,24,Omombeꞌu rã haꞌe kuery oendu vy haꞌe javive ojapukai okuapy Nhanderuete pe. Haꞌe vy aipoeꞌi:
44,4,25,"Nheꞌẽ Kyꞌa Eꞌỹ rupi aipoꞌere uka vaꞌekue nerembiguai oreramoĩ Davi pe: “Mbaꞌe re ndaꞌu judeu eꞌỹ vaꞌe kuery ipoxypa, haꞌe heta vaꞌe kuery voi mbaꞌemo ovareꞌỹ vaꞌe ojapo aguã onhembopyꞌa okuapy? Mbaꞌeta yvy regua huvixave kuery opuꞌã, huvixa kuery peteĩ rami nhomboaty okuapy Senhor haꞌe huvixaverã omoĩ vaꞌekue rovai”, ꞌre uka vaꞌekue.?"
44,4,27,"Mbaꞌeta anhetẽ ae kovaꞌe tetã py nhomboaty okuapy Nerembiguai ikyꞌa eꞌỹ vaꞌe Jesus nhandereraa jepearã remoĩ vaꞌekue rovai. Herodes haꞌe Pôncio Pilatos, judeu eꞌỹ vaꞌe haꞌe oreretarã Israel kuery reve nhomboaty rakaꞌe"
44,4,28,ojapo aguã ndepoꞌakaa rupi ndee ae renhembopyꞌa ma voiague haꞌe javi.
44,4,29,"Aỹ ma Senhor, eikuaa pota oremongyje okuapya re, haꞌe ore nerembiguai kuery orembopyꞌa guaxu ndeayvu romombeꞌu aguã."
44,4,30,Haꞌe ramia ja ndepoꞌakaa rupi enhomonguera. Nerembiguai ikyꞌa eꞌỹ vaꞌe Jesus rery rupi ejapo hexa pyrã haꞌe nhomondyipaarã — heꞌi okuapy.
44,4,31,Haꞌe kuery onhemboꞌepa ramove oo onoꞌõ okuapya oryryipa. Haꞌe javive re Nheꞌẽ Kyꞌa Eꞌỹ anho oĩ. Haꞌe ramo okyjea py eꞌỹ omombeꞌu Nhanderuete ayvu.
44,4,32,Igreja kuery reko re ijayvuagueOjerovia vaꞌe kuery ma peteĩ rami meme ipyꞌa haꞌe inheꞌẽ. Avave rei “Xevy anho” ndeꞌi neĩ peteĩve oguereko vaꞌe regua pe ma voi. Mbaꞌemo oguereko vaꞌe ma joupe-upe ombojaꞌo vaꞌerã meme oguereko.
44,4,33,"Apóstolo kuery ma ipoꞌakapa reve omombeꞌu Senhor Jesus onhemboete jevyague, haꞌe pavẽ re oĩ omboaxya."
44,4,34,"Mbaꞌeta haꞌe kuery mbyte neĩ peteĩve iporiauꞌi vaꞌe ndoikoi, mbaꞌeta yvy, eꞌỹ vy oo oguereko vaꞌe ovendepa vy ogueru ꞌrã hepykue,"
44,4,35,haꞌe apóstolo kuery py yvýry omoĩ. Haꞌe ramo peteĩ-teĩ pe ombojaꞌo-jaꞌo ꞌrã mbaꞌemo oikotevẽa rami.
44,4,36,"Barnabé mbaꞌemo omeꞌẽaguePeteĩ levita Chipre guigua José hery vaꞌe avi ojapo, apóstolo kuery omboery vaꞌekue Barnabé, “Nhombopyꞌa guaxua” ꞌea."
44,4,37,"Haꞌe vaꞌe ma oyvy oguereko vaꞌekue ovende, haꞌe hepykue ogueru vy omoĩ apóstolo kuery py yvýry."
44,5,1,"Ananias haꞌe Safira reko re ijayvuagueOiko avi peteĩ ava Ananias hery vaꞌe. Guaꞌyxy Safira reve ovende avi oyvy,"
44,5,2,vaꞌeri guaꞌyxy reve jogueroayvua rami vy ojeupe guarã ae ombojaꞌo hepykue. Hembyrekue rive ogueraa vy omoĩ apóstolo kuery py yvýry.
44,5,3,Haꞌe ramo Pedro aipoeꞌi:?
44,5,5,"Haꞌe rami ijayvu rã Ananias oendu vyve hoꞌa, omano. Haꞌe ramo pavẽ oendu vy onhemondyipa."
44,5,6,"Haꞌe gui kunumigue ikuai vaꞌe ovaẽ vy onhovãmba hetekue, haꞌe onhono porã aguã py ogueraa."
44,5,7,Haꞌe gui três hora ma oaxa rire Ananias raꞌyxy ju ovaẽ mbaꞌe pa oikoague ndoikuaai vy.
44,5,8,"Haꞌe ramo ixupe ju Pedro oporandu:— Emombeꞌu xevy: Kovaꞌeꞌi re ae ma nhiꞌã pevende raꞌe pendeyvy?Kunha vaꞌe ombovai:— Tá, evoko vaꞌeꞌi re ae ri — heꞌi."
44,5,9,"Pedro aipoeꞌi:— Mbaꞌe re tu penhembopyꞌa ri Senhor Nheꞌẽ peko aꞌã aguã? Aipo, okẽ py onhendu neme nhono porãare kuery pyambu. Haꞌe ndee voi ndereraa avi ꞌrã — heꞌi."
44,5,10,"Haꞌe ramove kunha vaꞌe hoꞌa Pedro py rupi, haꞌe vy omano. Kunumigue oike vy omano ma oupy rã ojou. Haꞌe rami vy ogueraa vy ime yvýry onhono porã."
44,5,11,"Haꞌe rami rã igreja ikuai vaꞌe oendu okyjea, oiko vaꞌekue renduare kuery haꞌe javive guive."
44,5,12, Ijatypa jepi ꞌrã Salomão roguy puku ꞌepy vaꞌe py.
44,5,13,Haꞌe rã amboae kuery ma peteĩve naꞌirũxei haꞌe kuery re. Haꞌe rami avi heta vaꞌe kuery ojou porã. Haꞌe rami vy avakue haꞌe kunhague ma heta-etave tema ojeꞌoivy Senhor re ojerovia vaꞌe.
44,5,15,"Haꞌe ramo tape rupi imbaꞌeaxy vaꞌe heraa vy onhonoa inony hupa reve haꞌe ajukue áry, Pedro oaxa ramo hiꞌã ri jepe ojaoꞌi aguã."
44,5,16,Jerusalém katyꞌi tetã ikuai vaꞌe gui heta ou avi. Imbaꞌeaxy haꞌe nheꞌẽ vai gui oiko axy vaꞌe herua ramo omonguerapaa.
44,5,17,Apóstolo kuery nhuã py omboꞌaa agueHaꞌe gui ma sacerdote yvateve vaꞌe haꞌe irũ kuery saduceu regua haꞌe javive ndaꞌijaꞌei vy opuꞌã okuapy. Haꞌe rami vy apóstolo kuery ojopy vy omboty nhuã py.
44,5,19,Haꞌe rami teĩ pyávy peteĩ anjo Senhor-a guigua oipeꞌa nhuã rokẽ. Haꞌe vy oka katy ogueraa vy aipoeꞌi:
44,5,20,"— Tapeo, templo py ju peneꞌaĩ, haꞌe heta vaꞌe kuery pe pemombeꞌu tekove regua ayvu haꞌe javi — heꞌi."
44,5,21,Haꞌe nunga haꞌe kuery oendu vy koꞌẽmbaꞌi ramove templo py oike vy nhomboꞌe.Haꞌe gui sacerdote yvateve vaꞌe haꞌe irũ kuery ma nhomboayvuaty py oupa vy omboatypa avi Israel ruvixa kuery haꞌe javi. Haꞌe vy omondouka nhuã gui apóstolo kuery ogueru aguã.
44,5,22,Haꞌe rã xondaro kuery nhuã py oo vy ndojoui. Haꞌe rami vy ojevy ju vy omombeꞌu.
44,5,23,"Haꞌe vy aipoeꞌi:— Roexa rã nhuã onhemboty porã oiny, haꞌe okẽ py ma nhuã rarõa kuery ikuai. Haꞌe rami teĩ roipeꞌa vy peteĩve ndorojoui opy — heꞌi okuapy."
44,5,24,"Haꞌe rami ijayvu rã templo rarõa ruvixa haꞌe sacerdote yvatekueve vaꞌe oendu vy ndoikuaai rei okuapy mbaꞌe pa apóstolo kuery re oikoague, neĩ mbaꞌe pa oiko ꞌrãa voi ndoikuaai."
44,5,25,Haꞌe rami jave eteꞌi amongue ovaẽ vy omombeꞌu haꞌe kuery pe:— Nhuã py avakue pemboty vaꞌekue tu templo py rima omboꞌe okuapy heta vaꞌe kuery — heꞌi.
44,5,26,"Haꞌe ramo templo rarõa kuery ruvixa ixondaro kuery reve oo vy ogueru porãꞌi, mbaꞌeta okyje heta vaꞌe kuery ita py ojapipa gui."
44,5,27,Omboayvu aguã ogueru ma ramo sacerdote yvateve vaꞌe oporandu haꞌe kuery pe.
44,5,28,Haꞌe vy aipoeꞌi:— Haꞌe gui aiporoꞌe vaꞌekue napenhomboꞌevei aguã haꞌe vaꞌe rery rupi. Haꞌe ramive ma pejapo Jerusalém haꞌe javi rupi penhomboꞌea oikuaapaa aguã rami. Orere pemoĩxe avi haꞌe vaꞌe ava ruguy omoẽague re ropaga aguã — heꞌi.
44,5,29,Haꞌe ramo Pedro haꞌe apóstolo kuery mboae ombovai:— Avakue ronheꞌẽ rendu ꞌrãgue py haꞌeveve Nhanderuete ronheꞌẽ rendu.
44,5,30,"Mbaꞌeta nhaneramoĩ kuery Ruete omboete ju Jesus, peẽ kuery yvyra re pemoĩ uka vy pejuka vaꞌekue. Haꞌe rã Nhanderuete ma opoꞌakaa oexa uka vy omboyvate Huvixave haꞌe Jogueraa jepearã, Israel kuery onhemboaxya oendu nho ramo ojejavyague omboguepa aguã."
44,5,32,"Haꞌe gui ore kuery ma haꞌe nungakue kuaa ukaarã orekuai, Nheꞌẽ Kyꞌa Eꞌỹ voi, mbaꞌeta Nhanderuete ombou onheꞌẽ rendu vaꞌe kuery pe."
44,5,33,"Gamaliel ijayvuagueHaꞌe rami apóstolo kuery ijayvu rã haꞌe kuery oendu vy ipoxypave okuapy, ojukaxe guive."
44,5,34,"Haꞌe rami teĩ nhomongeta vaꞌety kuery mbyte peteĩ fariseu opuꞌã Gamaliel hery vaꞌe, lei re nhomboꞌe vaꞌety, haꞌe heta vaꞌe kuery haꞌe javi omboeteve vaꞌe. Haꞌe vaꞌe ma opuꞌã vy apóstolo kuery omoẽ uka ranhe xapyꞌaꞌi."
44,5,35,"Haꞌe vy oirũ kuery pe aipoeꞌi:— Israel kuery regua, peikuaa pota ranhe, pevaꞌe avakue pembopaga rive eꞌỹ aguã."
44,5,36,"Mbaꞌeta ymave opuꞌã rakaꞌe Teudas. Haꞌe vaꞌe ma onhemboyvate rei ramo hexeve quatrocentos avakue rãndaꞌu onhemoirũ. Haꞌe gui ma ojukaa rire hexe ojapyxaka vaꞌekue-ꞌekue oaĩmba, mbaꞌeve rei ojapo eꞌỹ re."
44,5,37,"Haꞌe vaꞌe rire tery ombopara ukaa jave py Galiléia pygua ju opuꞌã vy heta ete ogueraa ngupive. Haꞌe vaꞌe voi omano, haꞌe rã onheꞌẽ rendu vaꞌekue oaĩmba rive."
44,5,38,"Aỹ ma aipoaꞌe kovaꞌe avakue re pejapo vai veꞌỹ aguã, tove taꞌikuai. Mbaꞌeta haꞌe kuery ayvu haꞌe hembiapo ma avakue guigua ri vy opa rive ꞌrã. Haꞌe rã Nhanderuete guigua ri ramo napembovaipa kuaai ꞌrã, Nhanderuete rovaigua pendekuai eꞌỹ aguã — heꞌi. Haꞌe rami ijayvua rã pavẽ rei ojou porã."
44,5,40,Haꞌe gui ma apóstolo kuery oenoĩ ju vy oinupãmba. Haꞌe vy haꞌe kuery pe ijayvu ijayvu veꞌỹ aguã Jesus rery rupi. Haꞌe gui opoipa ju.
44,5,41,"Haꞌe rã haꞌe kuery omboayvuague gui ojepeꞌa vy ovyꞌa jogueravy, Jesus rery káuxa ikuai axy aguã oiporavo rire."
44,5,42,"Haꞌe gui koꞌẽ nhavõ templo py, haꞌe oo haꞌe javi rupi ndojepeꞌai Jesus ae Cristo oikoa re nhomboꞌea gui., "
44,6,1,"Nhopytyvõarã kuery omoĩa agueHaꞌe vaꞌe jave temimboꞌe kuery heta-etave ojeꞌoivy ramo grego kuery regua ijayvu rei okuapy hebreu regua re, mbaꞌeta koꞌẽ nhavõ tembiꞌu ombojaꞌoa py grego kuery regua imeveꞌỹ vaꞌe kuery re hexarai raꞌe."
44,6,2,Haꞌe ramo apóstolo kuery doze vaꞌe omboatypa temimboꞌe kuery haꞌe javi. Haꞌe vy aipoeꞌi:— Ndaꞌevei Nhanderuete ayvu romombeꞌua gui ore kuery rojepeꞌa aguã tembiꞌu rombojaꞌoa rupi roiko aguã.
44,6,3,"Haꞌe nunga rupi irmão kuery, peiporavo peẽ kuery regua sete avakue heko porã vaꞌe, Nheꞌẽ Kyꞌa Eꞌỹ anho oĩa, haꞌe hiꞌarandu vaꞌe. Haꞌe vaꞌe kuery ma romoĩ ꞌrã haꞌe nunga rupi ombaꞌeapo vaꞌerã."
44,6,4,Haꞌe rã ore kuery ma ronhemboꞌea haꞌe ayvu romombeꞌua rupi anho ꞌrã orekuai — heꞌi okuapy.
44,6,5,"Haꞌe rami ijayvu rã pavẽ oendu vy ojou porã. Haꞌe rami vy jypy ojou Estêvão, peteĩ ava ojerovia ete haꞌe Nheꞌẽ Kyꞌa Eꞌỹ anho oĩa vaꞌe, haꞌe gui ma Filipe, Prócoro, Nicanor, Timão, Pármenas haꞌe Nicolau. Haꞌe vaꞌe ma Antioquia guigua judeu kuery reko rami oiko vaꞌe."
44,6,6,Haꞌe vaꞌe kuery ma apóstolo kuery renonde ogueru ramo onhemboꞌe reve haꞌe kuery áry omoĩ okuapy opo.
44,6,7,Haꞌe gui ma Nhanderuete ayvu oendupaave. Jerusalém tetã py temimboꞌe kuery heta-etave ma ojeꞌoivy. Sacerdote kuery voi heta ikuai ojeroviaa rupi.
44,6,8,Estêvão omboayvua agueHaꞌe gui Estêvão ma Nhanderuete omboaxya haꞌe ipoꞌakaa rupi oiko vy heta vaꞌe kuery mbyte rupi ojapo oikovy nhomondyipaarã haꞌe hexa pyrã.
44,6,9,"Haꞌe ramo hexe opuꞌã okuapy judeu kuery vaꞌe regua escravo veꞌỹ onhemboꞌeaty pygua, Cirene, Alexandria, Cilícia haꞌe Ásia guigua. Haꞌe vaꞌe kuery ma Estêvão reve ijayvu ete okuapy."
44,6,10,"Vaꞌeri hexe ndaꞌipoꞌakai, Nheꞌẽ guigua ꞌarandua rupi ijayvu ramo."
44,6,11,"Haꞌe rami vy opaga amongue avakue aipoeꞌi aguã: “Roendu pevaꞌe ava ijayvu vaikue rã Moisés haꞌe Nhanderuete rovai”, heꞌi aguã."
44,6,12,"Haꞌe rami py omopuꞌãmba rei heta vaꞌe kuery, nhomongeta vaꞌety haꞌe lei re nhomboꞌe vaꞌety kuery guive. Haꞌe rami vy ojeꞌoi vy ojopy, nhomongeta vaꞌety kuerya py ogueraa."
44,6,13,Haꞌe py ma ogueru avi hekokue ramigua mombeꞌuarã. Haꞌe vaꞌe kuery aipoeꞌi:— Pevaꞌe ava ma ijayvu vai riae oikovy templo ikyꞌa eꞌỹ vaꞌe haꞌe lei re.
44,6,14,"Mbaꞌeta roendu aipoeꞌi rã Nazaré pygua Jesus templo omomba ꞌrãa rami, haꞌe nhanderekorã Moisés oeja vaꞌekue oguerova ꞌrãa rami guive — heꞌi."
44,6,15,Haꞌe javive omboayvua py oguapy vaꞌe ma Estêvão re anho omaꞌẽ okuapy. Omaꞌẽ okuapy rã anjo rami hova.
44,7,1,Estêvão ijayvuagueHaꞌe ramo sacerdote yvateve vaꞌe oporandu vy aipoeꞌi:— Haꞌe rami ae teve?
44,7,2,Estêvão ombovai:
44,7,4,Haꞌe ramo caldeu kuery yvy gui oo Harã py ju oiko aguã. Tuu omano ma rire apy ju Nhanderuete ombou yvy aỹ peẽ pendekuaia py.
44,7,5,"Haꞌe rami avi apy voi ixupe guarã nomeꞌẽi neĩ peteĩgueꞌi opy oguerova aguã voi, teĩ ijayvu yvy omeꞌẽ aguã, haꞌe hamymino kuery pe voi. Haꞌe jave ma ndataꞌyi teri. Haꞌe gui Nhanderuete ijayvu hamymino kuery oyvy reꞌỹ, yvy mboae re ikuai ꞌrãa re. Haꞌe py ma escravo kuery ꞌrã ikuai, quatrocentos maꞌetỹ re ꞌrã ikuai axy."
44,7,7,"Haꞌe gui Nhanderuete aipoeꞌive ju: “Xee ma ambopaga ꞌrã escravo penemoingoare kuery. Haꞌe vaꞌe rire haꞌe gui pexẽ ꞌrã kovaꞌe yvy re ju xerembiguai pendekuai aguã”, heꞌi vaꞌekue."
44,7,8,"— Haꞌe gui ma ipire omboi uka vy hexeve ojapo guexeve guarã. Haꞌe rami vy Isaque itui rire oito araa py Abraão omboi ipire. Isaque gui oiko Jacó, haꞌe gui haꞌe vaꞌe gui nhaneramoĩ kuery doze ikuai vaꞌekue oiko."
44,7,9,Haꞌe gui José re nhaneramoĩ kuery ndaꞌijaꞌei vy ovende rakaꞌe Egito yvy katy heraarã pe. Haꞌe rami teĩ Nhanderuete ma hexeve oiko vy
44,7,10,"ogueraa jepe opa mbaꞌe vai oiko vaꞌe gui. Omboaxya rupi omoꞌarandu Egito pygua huvixave Faraó renonde. Haꞌe ramo Faraó omoĩ haꞌe pygua kuery re opena aguã, haꞌe hoo pygua haꞌe javi re guive."
44,7,11,Haꞌe gui ma karuai oiko Egito yvy haꞌe javi rupi. Canaã yvy re voi ikuai axy ramo nhaneramoĩ kuery ndojouvei tembiꞌu.
44,7,12,"Haꞌe rã Egito yvy re ma trigo oguerekoa omombeꞌua rã Jacó oendu vy jypy omondouka rakaꞌe nhaneramoĩ kuery. Haꞌe kuery teĩgue ju ovaẽ ramo José ojekuaa uka guykeꞌy kuery pe, haꞌe Faraó voi oexa José regua kuery."
44,7,14,Haꞌe vy José oenoĩ uka nguu Jacó haꞌe guetarã kuery haꞌe javive setenta e cinco ikuai vaꞌe.
44,7,15,"Haꞌe rami py Egito yvy re Jacó oo rakaꞌe. Haꞌe py ma omano, nhaneramoĩ kuery haꞌe javive voi."
44,7,16,Hetekue ma Siquém katy heraa vy onhono porãa Hamor raꞌy kuery gui Abraão tuparã peráta re ojogua vaꞌekue py.
44,7,17,"— Haꞌe gui ovaẽ raiꞌi ma Abraão pe Nhanderuete ouraague ojeupity aguã ára. Haꞌe jave ma nhaneramoĩ kuery hetave ojeꞌoivy Egito yvy re, amboae huvixave José oikuaa vaꞌeꞌỹ oiko peve. Haꞌe vaꞌe huvixa ma nhaneramoĩ kuery ombotavypa vy ojavyky rei, ojapo guive guaꞌy kuery re ae nopenavei rã omanomba aguã rami."
44,7,20,Haꞌe vaꞌe jave py oiko Moisés. Haꞌe vaꞌe ma Nhanderuete renonde voi ojou porãa ramo mboapy jaxy re ranhe onhomi tuu ro py.
44,7,21,Haꞌe gui oejaa ramo Faraó rajy ju ogueraa vy omemby aeꞌi rami omongakuaa.
44,7,22,Moisés ma Egito pygua ꞌarandua haꞌe javi re omboꞌea ramo ipoꞌaka ayvu py haꞌe mbaꞌemo ojapoa py.
44,7,23,— Quarenta maꞌetỹ ma oguerekoa py oendu guykeꞌy kuery Israel regua oexaxea.
44,7,24,"Haꞌe rami vy peteĩ ava ojavykya rei rã oexa vy oipeꞌa, haꞌe oepy vy ojuka Egito pygua."
44,7,25,"Mbaꞌeta Moisés oexaꞌã hetarã kuery “Ixupe Nhanderuete nhandereraa jepe uka ꞌrã” heꞌi aguã, teĩ haꞌe kuery haꞌe rami ndoikuaai."
44,7,26,"— Haꞌe gui koꞌẽgue onhemboja ju guetarã kuery jogueroꞌa vaꞌe re. Haꞌe kuery ikuai porã aguã ombojaꞌoxe vy aipoeꞌi: “Avakue, peẽ kuery tu joeguaꞌi rima pendekuai. Mbaꞌe re tu pejogueroꞌa rei?” heꞌi."
44,7,27,"Haꞌe ramo oirũ re ojeaive vaꞌe omoanha vy aipoeꞌi: “Mavaꞌe tu nemoĩ oreruvixarã, orere repena aguã?"
44,7,28,Xee voi teve xejukaxe avi kuee Egito pygua rejukaague rami?” heꞌi.
44,7,29,"Haꞌe rami ijayvu rã Moisés oendu vy okanhy ovy, haꞌe Midiã yvy re ju oiko guekoa py eꞌỹ. Haꞌe py ma oiko mokoĩ taꞌy."
44,7,30,— Quarenta maꞌetỹ rire tekoa eꞌỹa py Sinai yvyty re ixupe ojexa uka peteĩ anjo. Yvyra rogue hendy vaꞌe mbyte gui ojexa uka. Moisés haꞌe nunga oexa vy onhemondyi vaꞌeri onhembojave ovy oexa porãve aguã. Haꞌe vy oendu Senhor aipoeꞌi rã:
44,7,32,"“Xee ma neramoĩ kuery Abraão, Isaque haꞌe Jacó Ruete aiko”, heꞌi. Haꞌe rami rã Moisés okyje vy oryryipa, omaꞌẽve aguã ndaꞌipyꞌa guaxui guive."
44,7,35,"— Haꞌe rami teĩ haꞌe kuery nonheꞌẽ rendui Moisés. Haꞌe vy aipoeꞌi: “Mavaꞌe tu nemoĩ huvixa orere repena vaꞌerã?” heꞌi okuapy, huvixarã haꞌe heraa jepearã Nhanderuete ombou vaꞌekue ri, anjo yvyra rogue hendy vaꞌe mbyte gui ojexa uka vaꞌekue ipytyvõarã oiko guive."
44,7,36,"Haꞌe gui Egito yvy re nhomondyipaarã haꞌe hexa pyrã Moisés ae ojapo vy oguenoẽ nhaneramoĩ kuery. Yeꞌẽ Pytã re voi ojapo, haꞌe quarenta maꞌetỹa pukukue re tekoa eꞌỹa rupi ikuai jave guive."
44,7,37,"Moisés ae Israel kuery pe aipoeꞌi: “Peẽ kuery regua Nhanderuete omoingo ꞌrã peteĩ profeta xee rami guarã”, heꞌi vaꞌekue."
44,7,39,— Haꞌe rami teĩ nhaneramoĩ kuery ma nonheꞌẽ rendui rakaꞌe. Haꞌe kuery ndoipotai vy opyꞌa re omoĩ okuapy Egito katy ju ojevyxea.
44,7,40,"Haꞌe vy aipoeꞌi Arão pe: “Ejapo orevy nhanderueterã nhanerenonde re oo vaꞌerã. Mbaꞌeta Egito yvy gui nhanerenoẽare Moisés re ma ndajaikuaai mbaꞌe pa oikoa”, heꞌi okuapy."
44,7,41,"Haꞌe vaꞌe jave ojapo vaka raꞌy raꞌangaa, haꞌe haꞌangaa pe mymba kuery ojuka guive. Oguerovyꞌa rei okuapy opo py ojapo vaꞌekue rive."
44,7,42,"— Haꞌe ramo haꞌe kuery gui Nhanderuete ojepeꞌa vy omboaxa yva re ikuai vaꞌe rive ombojerovia aguã, profeta kuaxia ombopara vy aipoeꞌiague rami: “Israel kuery, tekoa eꞌỹa rupi quarenta maꞌetỹ re pendekuai vy xevy pe teve mymba pejuka vy pemeꞌẽ rakaꞌe?"
44,7,43,"Tuuete ramigua Moloque pe eꞌỹ ri tyꞌy pejapo pembojerovia atyrã? Haꞌe tuuete ramigua Renfã jaxy-tata raꞌangaa pejapo vaꞌekue pembojerovia aguã. Haꞌe nungakue re ma xee rogueraa ukapa ꞌrã Babilônia rovai katy”, heꞌiague."
44,7,44,"— Haꞌe gui ombojeroviaaty Nhanderuete ayvu oĩa vaꞌe ma nhaneramoĩ kuery oguereko rakaꞌe tekoa eꞌỹa re, Moisés pe ojapo ukaague rami ae ojapo vaꞌekue. Haꞌe nunga ma nhaneramoĩ kuery oiko javegua ju ojopy vy amboae katy ogueraa, mbaꞌeta haꞌe kuery renonde gui Nhanderuete yvy regua kuery omoxẽ ramo haꞌe py ju ikuai. Davi oikoa ára peve oguereko vaꞌekue."
44,7,46,Haꞌe gui Davi ma Nhanderuete ojou porã ramo ojerure peteĩ oo Jacó Ruete peguarã ojapo aguã. Haꞌe rã ixupe guarã oo apoare ete ma Salomão rakaꞌe.
44,7,48,"Haꞌe rami teĩ Yvate ete vaꞌe ma avakue opo py oo ojapo vaꞌekue py noĩ, profeta aipoeꞌiague rami:"
44,7,49,"“Yva ma xerenda, haꞌe rã yvy ma xepy rendarã itui. Mbaꞌe nunga oo ꞌrã tu pejapo xevy? Mamo ꞌrã tu xee apytuꞌu atyrã oĩ aguã haꞌeve?"
44,7,50,Mbaꞌeta xepo py eꞌỹ ri tyꞌy haꞌe nunga haꞌe javi ajapo vaꞌekue?” heꞌi Senhor.
44,7,51,"— Avakue peneakã ratã vaꞌe, pendepyꞌa ratã haꞌe pendeapyxa eꞌỹ vaꞌe, Nheꞌẽ Kyꞌa Eꞌỹ ijayvu teĩ ndapejapyxakaxei kuerei. Peneramoĩ kuery ikuaiague rami ae ju peẽ voi pendekuai."
44,7,52,Mbaꞌeta mavaꞌe profeta re ndaꞌu peneramoĩ kuery nopuꞌã rei rakaꞌe? Mbaꞌeta ojuka okuapy rakaꞌe Heko porã ete vaꞌe ou ꞌrãa mombeꞌua kuery. Haꞌe vaꞌe gui aỹ ma peẽ ju ijopy nhemiare haꞌe ijuka riveare pendekuai.
44,7,53,Pende kuery ma anjo po gui lei pejopy vaꞌeri ndapejapoi — heꞌi.
44,7,54,"Estêvão omanoagueHaꞌe rami ijayvu rã haꞌe kuery oendu vy ipoxy okuapy opyꞌa py, haꞌe hexe opuꞌã vy haĩ jekyty guive okuapy."
44,7,55,"Haꞌe rã Estêvão re ma Nheꞌẽ Kyꞌa Eꞌỹ anho oĩ ramo yva re omaꞌẽ vy oexa Nhanderuete rexakãa, haꞌe oiporu kuaa regua re Jesus hiꞌaĩ rã."
44,7,56,"Haꞌe rami vy aipoeꞌi:— Aipo aỹ, xee aexa yva ojepeꞌa rã, haꞌe Nhanderuete oiporu kuaa regua re Ava raꞌy ojeapo vaꞌekue hiꞌaĩ rã — heꞌi."
44,7,57,"Haꞌe ramo haꞌe kuery ojapukai atã vy omboty oapyxa, joo rami meme ogueroꞌa okuapy. Tetã gui mombyryꞌi ogueraa py ojapipa okuapy ita py. Hekokue ramigua mombeꞌuare kuery ma oao puku omboi vy oeja imoiny peteĩ kunumi Saulo hery vaꞌe hiꞌaĩa py.Saulo ma Jesus pe ojeko meꞌẽ vaꞌerã vaꞌe . Guery oguerova rire ixupe “Apóstolo Paulo” ꞌea , 13.9."
44,7,59,"Haꞌe rami vy ita py Estêvão ojapipaa ramo ojapukai vy aipoeꞌi:— Senhor Jesus, eraa ke xenheꞌẽ — heꞌi."
44,7,60,Haꞌe gui guenapyꞌã re oĩ vy ijayvu atã: 
44,8,1,"Haꞌe kuery ojuka okuapya ma Saulo ojou porã.Estêvão retekue ma Nhanderuete pegua avakue onhono porã, hexe ojaeꞌo vaipa guive. Haꞌe rã Saulo ma omombaxe ete heravy igreja kuery. Oo rupi oike vy ogueraa avakue haꞌe kunhague nhuã py omboty aguã."
44,8,4,Samaria tetã py Filipe oo vy ayvu omombeꞌuagueHaꞌe gui opa rupi oaĩmba jogueravya rupi ayvu omombeꞌu.
44,8,5,Filipe ma Samaria tetã py oo vy haꞌe kuery pe omombeꞌu Cristo.
44,8,13,"Simão eteve voi ojerovia avi, haꞌe omongarai ma rire Filipe re onhemoirũ oikovy, mbaꞌeta hexa pyrã haꞌe mbaꞌemo porã ojapo rã oexa vy onhemondyipa."
44,8,14,Samaria py Pedro haꞌe ikuai jave guareSamaria pygua kuery Nhanderuete ayvu ogueroviaa omombeꞌua rã Jerusalém py apóstolo kuery ikuai vaꞌe oendu okuapy. Haꞌe rami vy haꞌe katy omondouka Pedro haꞌe João.
44,8,15,"Haꞌe py haꞌe kuery ovaẽ vy haꞌe pygua kuery re onhemboꞌe Nheꞌẽ Kyꞌa Eꞌỹ oĩ aguã, mbaꞌeta neĩ peteĩve re Nheꞌẽ Kyꞌa Eꞌỹ ndoguejyi teri, Senhor Jesus rery rupi omongaraia rive. Haꞌe gui haꞌe kuery áry apóstolo kuery opo omoĩ ramo haꞌe kuery re Nheꞌẽ Kyꞌa Eꞌỹ ou."
44,8,18,Apóstolo kuery joe opo omoĩ rã Nheꞌẽ [Kyꞌa Eꞌỹ oua Simão oexa vy apóstolo kuery pe ijayvu peráta omeꞌẽ aguã re.
44,8,20,"Haꞌe rã Pedro ombovai:— Ndeperáta too ndereve rekanhy aguã py, mbaꞌeta rexaꞌã peráta re ndejeupe rejogua aguã Nhanderuete omeꞌẽ rive vaꞌe. Ndee ma mbaꞌeve ndererekoi ore rami reiko aguã, neĩ rojapo vaꞌe rejapo aguã voi, mbaꞌeta ndepyꞌa py haꞌeve eꞌỹa rami reiko Nhanderuete renonde. Haꞌe nunga rupi ejeko rerova ndereko vaia gui, haꞌe ejapukai Senhor pe. Xapyꞌa rei ombogue ꞌrã ndepyꞌa re remoĩ vaꞌekue. Mbaꞌeta xee aexa rã opa marã rei teri reiko, nhuã py rami teko vai nemboꞌa ramo — heꞌi."
44,8,24,Haꞌe ramo Simão ombovai vy aipoeꞌi:— Pejerure haꞌvy Senhor pe pendeayvuague oiko eꞌỹ aguã — heꞌi.
44,8,25,Haꞌe kuery Senhor ayvu omombeꞌu haꞌe nhomboꞌepa ma vy Jerusalém tetã katy ju ojevy. Samaria pygua kuery rekoa ikuai vaꞌe rupi omombeꞌu ojeꞌoivy ayvu porã.
44,8,26,"Eunuco reve Filipe onhemoirũagueHaꞌe gui Filipe pe peteĩ anjo Senhor-a guigua ijayvu. Haꞌe vy aipoeꞌi:— Epuꞌã ke, tereo kuaray puku-a yke katy. Jerusalém gui Gaza katy tape oo vaꞌe rupi tereo, tekoa eꞌỹa rupi — heꞌi. Haꞌe ramo opuꞌã vy oo. Oo vy peteĩ ava oexa Etiópia pygua eunuco, huvixa kunha Candace mbaꞌe peráta haꞌe javi re opena vaꞌety. Haꞌe vaꞌe ma Jerusalém py ombojerovia aguã ooague gui ojevya rupi oguapy oiny karóxa py. Ogueroayvu heravy profeta ombopara vaꞌekue."
44,8,29,"Haꞌe ramo Nheꞌẽ aipoeꞌi Filipe pe:— Enhemboja pevaꞌe karóxa re, tereo ijyvyꞌiry — heꞌi."
44,8,30,Haꞌe ramo Filipe onha ovy vy oendu ogueroayvu rã profeta ombopara vaꞌekue. Haꞌe vy aipoeꞌi:— Reikuaa maꞌã reroayvu heravy vaꞌe?
44,8,34,"Haꞌe ramo eunuco oporandu Filipe pe:— Ajerure remombeꞌu aguã mavaꞌe reko re pa profeta ijayvu, ojee ae tyrã pa amboae reko re? — heꞌi."
44,8,35,Haꞌe ramo Filipe omombeꞌu porãve. Po rami ipara oĩ vaꞌe guive omboypy vy ixupe omombeꞌu oiny Jesus.
44,8,36,Haꞌe kuery oo tema tape rupi. Yy oĩa py ovaẽ vy eunuco aipoeꞌi:— Apy ma yy oĩ. Ndaꞌevei ꞌrã ri ndaꞌu anhemongarai uka aguã?
44,8,39,Yy gui oẽ jogueravy jave Senhor Nheꞌẽ oipeꞌa heravy Filipe. Haꞌe ramo eunuco ndoexavei vaꞌeri ovyꞌa reve oo oiny tape rupi.
44,8,40,"Haꞌe vaꞌe rireꞌive Filipe ma Azoto tekoa py raꞌe oikoa oikuaa vy oove haꞌe gui. Ayvu porã omombeꞌu heravy tetã haꞌe javi rupi, Cesaréia py ovaẽ peve."
44,9,1,"Haꞌe ramia ja Saulo ma Senhor remimboꞌe kuery ojukapa aguã re ijayvu. Haꞌe rami vy sacerdote yvateve vaꞌea py oo vy ojerure kuaxia para re Damasco tetã py oo aguã judeu kuery onhemboꞌeaty ikuai vaꞌe rupi, Senhor reko rami avakue haꞌe kunhague ikuai vaꞌe ojou vy oipokua haꞌe Jerusalém katy oguerupa aguã."
44,9,3,Haꞌe rami vy oo tape rupi. Damasco py ovaẽ raiꞌi ovya py yva gui hendy vaꞌe hexakãmba xapyꞌa ijyvýry.
44,9,4,"Haꞌe rã yvy rupi hoꞌa vy peteĩ ayvu oendu:— Saulo, Saulo, mbaꞌe re tu xerereko axyxe ri? — heꞌi vaꞌe."
44,9,5,"Haꞌe ramo oporandu:— Mavaꞌe tu ndee, Senhor?Ombovai:— Xee ma Jesus rereko axy rei vaꞌe."
44,9,6,"Epuꞌã ke, eike tetã py. Haꞌe py ma omombeꞌua ꞌrã rejapo vaꞌerã — heꞌi."
44,9,7,Haꞌe gui irũ kuery hupive oo vaꞌe ma okyrirĩ reve opytapa. Ijayvu vaꞌe oendu teĩ avave rei ndoexai okuapy.
44,9,8,Haꞌe rã Saulo ma yvy gui opuꞌã vy guexa oipeꞌa teĩ mbaꞌeve rei ndoexavei. Haꞌe gui ijyva re ogueraa Damasco katy.
44,9,9,Mboapy ára re oĩ oexa eꞌỹ re. Haꞌe ramia pukukue re ndokarui neĩ ndoyꞌui.
44,9,10,"Damasco tetã py oiko peteĩ temimboꞌe Ananias hery vaꞌe. Haꞌe vaꞌe pe Senhor ojexa uka vy aipoeꞌi:— Ananias.Ombovai:— Senhor, apy ma aĩ — heꞌi."
44,9,11,"Senhor aipoeꞌi:— Epuꞌã ke, tereo tape hiꞌyvi vaꞌe ꞌepy vaꞌe rupi. ro py revaẽ vy ke eka Tarso guigua Saulo. Mbaꞌeta haꞌe vaꞌe ma onhemboꞌe oiny jave oexa kuri peteĩ ava Ananias hery vaꞌe ovaẽ ouvy rã, hiꞌáry opo omoĩ oexa ju aguã — heꞌi."
44,9,13,"Ananias ombovai:— Haꞌe rami avi Senhor, heta gui ma aendu haꞌe vaꞌe ava reko. Mbovykue rei veꞌỹ ma ojapo vai vaꞌekue Jerusalém py ikuai vaꞌe re,"
44,9,14,"haꞌe apy guarã ju kuaxia para ogueru sacerdote yvatekueve vaꞌea gui, nderery rupi ojapukai vaꞌe kuery ojopypa heravy aguã — heꞌi."
44,9,15,"Haꞌe ramo Senhor aipoeꞌi:— Tereo nho, mbaꞌeta haꞌe vaꞌe ma xerembiguairã aiporavo vaꞌekue judeu eꞌỹ vaꞌe kuery pe xerery ogueraa aguã, huvixa kuery haꞌe Israel kuery renonde guive."
44,9,16,Ixupe xee ae aikuaa uka ꞌrã xerery rupi oiko ramo omoingo axya ꞌrãa — heꞌi.
44,9,17,"Haꞌe ramo Ananias oo vy ovaẽ oo oĩa py. Hiꞌáry opo omoĩ reve aipoeꞌi:— Irmão Saulo, Senhor Jesus tape rupi rejua rupi ojekuaa uka vaꞌekue xembou kuri rexa ju aguã, haꞌe ndere Nheꞌẽ Kyꞌa Eꞌỹ anho oĩ aguã — heꞌi."
44,9,18,Haꞌe ramove hexa gui pira pekue ramigua hoꞌa ramo oexa ju. Haꞌe gui opuꞌã vy onhemongarai uka.
44,9,19,Okarupa ma vy oendu imbaraetea. Haꞌe vy Damasco py areꞌi opyta Jesus remimboꞌe kuery reve.
44,9,20,Damasco py ayvu Saulo omombeꞌu oikovyagueHaꞌe rireꞌive judeu kuery onhemboꞌeaty ikuai vaꞌe rupi Saulo omombeꞌu oikovy Jesus ae Nhanderuete Raꞌy oikoa.
44,9,21,Haꞌe javive oendu vaꞌe onhemondyipa. Haꞌe vy aipoeꞌi okuapy:— Pevaꞌe eꞌỹ ri tyꞌy Jerusalém py Jesus rery rupi ojapukai vaꞌe ojukapaxe vaꞌety? Haꞌe gui apy ju ou oipokuapa heravy aguã sacerdote yvatekueve vaꞌea katy — heꞌi okuapy.
44,9,22,Haꞌe rã Saulo ma imbaraeteve oikovy. Haꞌe vy Jesus ae Cristo oikoa omombeꞌu vy omokyrirĩmba judeu kuery Damasco py ikuai vaꞌe.
44,9,23,Kueve ma rire judeu kuery jogueroayvu ojuka aguã. Haꞌe rami teĩ haꞌe kuery ojapoxe vaꞌe Saulo oikuaa. Haꞌe kuery ojuka vy ara py haꞌe pyávy tetã kora rokẽ py oarõ okuapy.
44,9,25,Haꞌe rã temimboꞌe kuery ma pyávy ogueraa vy peteĩ ajaka py omoĩ vy omboguejy tetã kora rovai.
44,9,26,"Jerusalém haꞌe Tarso py Saulo ovaẽagueJerusalém py ovaẽ vy onhemoirũxe temimboꞌe kuery mboae reve, teĩ haꞌe kuery haꞌe javive Jesus remimboꞌe oikoa ndogueroviai vy okyje okuapy."
44,9,27,"Haꞌe rã Barnabé ma apóstolo kuerya py ogueraa vy omombeꞌu porãmba tape rupi Senhor ojekuaa uka vy hexeve ijayvuague, haꞌe ramo Damasco tetã py okyjea py eꞌỹ Jesus rery rupi ijayvuague."
44,9,28,Haꞌe rami rire Jerusalém py oiko haꞌe kuery reve. Okyje reveꞌỹ ijayvu oikovy Senhor rery rupi.
44,9,29,Grego ayvu py ijayvu vaꞌe kuery pe ayvu omombeꞌu haꞌe ijayvu ete oikovy ramo haꞌe kuery ojukaxe ete.
44,9,30,"Haꞌe nunga irmão kuery oikuaa vy Cesaréia peve ogueraa, haꞌe gui Tarso katy ju omondouka."
44,9,31,"Igreja pygua heta-etave ovyagueHaꞌe rami rire Judéia haꞌe javi rupi igreja kuery ikuai porã, Galiléia haꞌe Samaria rupi guive. Imbaraeteve ojeꞌoivy Senhor renonde ojererokyjea rupi. Nheꞌẽ Kyꞌa Eꞌỹ ombopyꞌa guaxu ramo heta-etave ovy."
44,9,32,Enéias omongueraa agueHaꞌe gui Pedro ma opa rupi oaxa ovy vy Lida tetã py ovaẽ ikyꞌa eꞌỹ vaꞌe kuerya py.
44,9,33,Haꞌe py ma peteĩ ava oexa Enéias hery vaꞌe. Haꞌe vaꞌe ma oguata vaꞌeꞌỹ vy oito maꞌetỹ re ma tupa py itui.
44,9,34,"Ixupe Pedro aipoeꞌi:— Enéias, Jesus Cristo nemonguera. Epuꞌã ke haꞌvy, emoĩ porã ju nderupa — heꞌi ramove opuꞌã."
44,9,35,Haꞌe ramo Lida haꞌe Sarona pygua kuery haꞌe javi oexa vy ojeko rerova Senhor re.
44,9,36,"Dorcas omboetea jevyagueJope tetã py ma oiko peteĩ temimboꞌe kunha Tabita hery vaꞌe, Dorcas heꞌia. Haꞌe vaꞌe ma pavẽ oikuaa mbaꞌemo porã anho ojapo haꞌe mbaꞌemo omeꞌẽ vaꞌety oikoa."
44,9,37,Haꞌe vaꞌe jave imbaꞌeaxy vy omano. Haꞌe gui hetekue ombojaupa ma rire ombouve ju inony opy jaꞌoꞌi yvate oĩ vaꞌe py.
44,9,38,Jope gui ma Lida py Pedro oĩa namombyryiꞌi. Haꞌe ramo haꞌe py oĩa temimboꞌe kuery oendu vy mokoĩ avakue omondouka “Jaa vyvoi ke orereve” heꞌi aguã.
44,9,39,"Haꞌe nunga Pedro oendu vy oo haꞌe kuery reve. Oo py ovaẽ ramo opy jaꞌoꞌi yvate oĩ vaꞌe py ogueraa. Imeveꞌỹ vaꞌe kuery haꞌe javi ombojere rei, ojaeꞌo reve oexa uka ao puku haꞌe tupyja Dorcas oikove teri reve ojapo vaꞌekue."
44,9,40,"Haꞌe gui ma Pedro omoẽmba vy guenapyꞌã re oĩ, haꞌe vy onhemboꞌe. Haꞌe gui ojere vy hetekue ituia katy ju omaꞌẽ. Haꞌe vy aipoeꞌi:— Tabita, epuꞌã ke — heꞌi. Haꞌe ramo guexa oipeꞌa vy oexa Pedro, haꞌe vy ovy oiny."
44,9,41,Haꞌe ramo ipo re ojopy vy omopuꞌã. Haꞌe gui ikyꞌa eꞌỹ vaꞌe haꞌe imeveꞌỹ vaꞌe kuery oenoĩmba vy oexa uka oikove vaꞌe.
44,9,42,Haꞌe nunga Jope pygua kuery haꞌe javi oikuaa vy heta ojerovia Senhor re.
44,9,43,"Jope py ma Pedro opyta are, ipirekue re ombaꞌeapo vaꞌe Simão hery vaꞌe ro py."
44,10,1,"Xondaro ruvixa Cornélio reko re ijayvuagueCesaréia tetã py peteĩ ava oiko Cornélio hery vaꞌe, xondaro kuery Itália pygua ruvixa."
44,10,2,"Haꞌe vaꞌe ma Nhanderuete pe oiko ojererokyjea rupi, ngoo pygua kuery haꞌe javi reve. Mbaꞌemo omeꞌẽ jepi haꞌe py judeu kuery ikuai vaꞌe pe, Nhanderuete pe onhemboꞌe riae guive."
44,10,3,Haꞌe gui ma kuaray ojeroꞌaꞌi jave peteĩ anjo Nhanderuetea guigua ojexa uka ixupe. Hexe onhemboja vy aipoeꞌi:
44,10,4,"— Cornélio.Haꞌe ramo onhemondyi reve anjo re omaꞌẽ vy oporandu:— Mbaꞌe tu, Senhor?Anjo ombovai:— Nhanderuete renonde imaꞌenduꞌaa renhemboꞌea haꞌe mbaꞌemo remeꞌẽ reikovya re."
44,10,5,Aỹ ma emondouka Jope tetã katy Simão Pedro hery vaꞌe renoĩarã.
44,10,6,"Haꞌe vaꞌe ma yeꞌẽ yvýry oiko, ipirekue re ombaꞌeapo vaꞌe Simão ro py — heꞌi."
44,10,7,Hexeve anjo ijayvu vaꞌekue ojepeꞌa ramove oenoĩ mokoĩ guembiguai haꞌe peteĩ xondaro Nhanderuete pe oiko vaꞌe ixupe ombaꞌeapo vaꞌe regua.
44,10,8,Haꞌe vaꞌe kuery pe haꞌe nungakue omombeꞌupa vy Jope tetã katy omondouka.
44,10,9,"Pedro pe mbaꞌemo ojexa ukaagueKoꞌẽ jevy tape rupi haꞌe kuery oo vy tetã py ovaẽ raiꞌi ma ojeꞌoivy jave, Pedro ma kuaray mbyte rireꞌi oo áry ojeupi onhemboꞌe aguã."
44,10,10,Inhembyayi vy okaruxea oendu. Haꞌe gui tembiꞌu ojapoa rã oarõ jave ixupe ojexa uka peteĩ.
44,10,11,"Haꞌe vy oexa yva ojepeꞌa rã, haꞌe oguejy ouvy peteĩ ajukue ramigua tuvixa vaꞌe, yvy rami omboguejya ijapy irundyve re."
44,10,12,"Haꞌe vaꞌe áry ma opa marãgua mymba ikuai irundy ipy vaꞌe, yvy rupi otyryry haꞌe guyra oveve vaꞌe."
44,10,13,"Haꞌe gui ixupe peteĩ ijayvu vaꞌe aipoeꞌi:— Pedro, epuꞌã ke, ejuka haꞌe heꞌu."
44,10,14,"Pedro ombovai:— Any teve Senhor, mbaꞌeta haꞌu vaꞌeꞌỹ teri haꞌeveꞌỹ vaꞌe nhomongyꞌaarã — heꞌi."
44,10,15,Mokoĩguea ma ijayvu vaꞌe aipoeꞌi:— Nhanderuete oikyꞌaꞌo vaꞌekue pe “Haꞌeveꞌỹ vaꞌe” ꞌre eme — heꞌi.
44,10,16,Haꞌe nunga mboapykue oiko rire ajukue ogueraa ju yva re.
44,10,17,Cornélio remimbou kuery Jope py ovaẽaguePedro mbaꞌemo ojexa uka vaꞌekue mbaꞌerã paa ndoikuaai rei oiny jave avakue ovaẽ ma Cornélio ombou vaꞌekue. Simão ro re oporandu jogueruvy rire okẽ py opyta.
44,10,18,Onhenduka vy oporandu:— Simão Pedro hery vaꞌe pa oĩ? — heꞌi.
44,10,19,Haꞌe rã Pedro ma mbaꞌemo oexa vaꞌekue re teri oikuaa pota oiny reve Nheꞌẽ aipoeꞌi ixupe:— Peꞌi py mokoĩ ava ndereka vaꞌe ikuai.
44,10,20,"Epuꞌã haꞌvy, eguejy haꞌe tereo haꞌe kuery reve. Erovia eꞌỹ eme, mbaꞌeta xee ae ambou uka — heꞌi."
44,10,21,Haꞌe gui avakue ikuaia py Pedro oguejy ma vy aipoeꞌi:— Xee apy aĩ vaꞌe ae pa xereka? Mbaꞌe re tu peju?
44,10,22,"Haꞌe kuery ombovai:— Xondaro ruvixa Cornélio ma ava heko porã haꞌe Nhanderuete renonde ojererokyjea rupi oiko vaꞌe, judeu kuery haꞌe javi imaꞌenduꞌa porãa vaꞌe guive. Haꞌe vaꞌe ae nerenoĩ uka, ngoo py revaẽ rã ndeayvu oendu aguã, anjo ikyꞌa eꞌỹ vaꞌe aipoeꞌiague rami vy — heꞌi okuapy."
44,10,23,"Pedro ijayvuagueHaꞌe rami rã Pedro ma haꞌe kuery omovaẽ ranhe, omoinge opy. Koꞌẽ jevy opuꞌã vy oo haꞌe kuery reve. Jope pygua irmão kuery regua oo avi hupive."
44,10,24,Koꞌẽ jevy Cesaréia py ovaẽmba. Cornélio oarõ vy omboatypa ma raꞌe guetarã haꞌe oirũ kuery oayvuve vaꞌe.
44,10,25,Pedro ovaẽ ouvy rã Cornélio oẽ ovaexĩ aguã. Guenapyꞌã re oĩ vy ombojerovia.
44,10,26,"Haꞌe ramo Pedro omopuꞌã vy aipoeꞌi:— Epuꞌã katu, xee voi ma ava avi aiko — heꞌi."
44,10,27,Hexeve ijayvu reve oike vy heta oexa onoꞌõ okuapy vaꞌe.
44,10,28,"Haꞌe vy haꞌe kuery pe aipoeꞌi:— Peẽ ma peikuaa porã rã ore judeu kuery amboae regua re ronhemoirũ aguã ndaꞌevei, neĩ ronhemboja aguã voi. Haꞌe rami teĩ xevy pe Nhanderuete oikuaa uka avave pe “Ndaꞌevei vaꞌe” neĩ “Haꞌeveꞌỹ vaꞌe” roꞌe aguã ndaꞌeveia."
44,10,29,Haꞌe nunga rupi xerenoĩ uka ramo aju “Ndaꞌevei” haꞌe eꞌỹ re. Aỹ ma aporandu: Mbaꞌerã pa xerenoĩ uka?
44,10,30,"Cornélio ombovai:— Kovaꞌe ára reve vy irundy ára ma ojapo guĩ rami jave xero py anhemboꞌe ainyague, kuaray ojeroꞌa jave. Haꞌe gui xerenonde ojexa uka peteĩ ava ijao rexakãmba vaꞌe."
44,10,31,"Haꞌe vaꞌe ma aipoeꞌi: “Cornélio, Nhanderuete renonde ma oendua renhemboꞌea, haꞌe mbaꞌemo remeꞌẽ reikovya re imaꞌenduꞌaa guive."
44,10,32,"Emondouka ke Jope katy Simão Pedro hery vaꞌe renoĩarã. Haꞌe vaꞌe ma yeꞌẽ yvýry oiko, ipirekue re ombaꞌeapo vaꞌe Simão ro py”, heꞌi vaꞌekue."
44,10,33,"Haꞌe ramo roenoĩ uka voi. Haꞌeve vaipa rejuague. Aỹ ma apy roĩmba Nhanderuete renonde, ndevy Senhor omombeꞌu uka vaꞌe haꞌe javi roendu aguã — heꞌi."
44,10,34,Haꞌe ramo Pedro ijayvu vy aipoeꞌi:— Aỹ ma aikuaa ma anhetẽ ae raꞌe Nhanderuete peteĩ regua rive joegui oayvuve vaꞌe eꞌỹa.
44,10,35,Haꞌe rami ꞌrãgue py haꞌe javive regua omonhemboja ꞌrã henonde ojererokyjea rupi haꞌe haꞌevea rami ikuai vaꞌe.
44,10,36,"Povaꞌe ayvu Nhanderuete ombou rakaꞌe Israel kuery pe, Jesus Cristo re vy peteĩ rami nhanemoingo porã aguã. Mbaꞌeta haꞌe javi regua Senhor oiko."
44,10,37,"Peẽ avi peikuaa ayvu Judéia haꞌe javi rupi oendua vaꞌekue, Galiléia gui ijypy vaꞌekue, nhomongaraia regua omombeꞌu ma rire."
44,10,38,"Oendua Nhanderuete Jesus Nazaré pygua vaꞌe ombopoꞌaka vy hexe Nheꞌẽ Kyꞌa Eꞌỹ omoĩague. Haꞌe ramo hexeve Nhanderuete oiko ramo opa rupi oiko vy mbaꞌemo porã ojapo, nhomonguera guive anha kuery omoingo axya gui."
44,10,39,"Judeu yvy re haꞌe Jerusalém tetã py mbaꞌemo porã ojapo vaꞌekue haꞌe javi ma ore roexapa. Haꞌe gui ma yvyra re omoĩ vy ojukaa. Haꞌe gui mboapy araa py Nhanderuete omboete ju, haꞌe joupe oexa uka guive."
44,10,41,"Heta vaꞌe kuery haꞌe javive peꞌỹ oexa uka, haꞌe rã imombeꞌuarã Nhanderuete oiporavo vaꞌekue pe anho, ore kuery omanoague gui onhemboete ju ma rire hexeve rokaru haꞌe royꞌu vaꞌekue pe ae."
44,10,42,"Orevy pe ma ayvu omombeꞌu uka heta vaꞌe kuery pe, roikuaa uka aguã Nhanderuete omoĩague oikove vaꞌe haꞌe omano vaꞌekue re oikuaa pota vaꞌerã."
44,10,43,Hekorã re ae profeta kuery haꞌe javi ijayvu rakaꞌe. Haꞌe vy omombeꞌu hery rupi omboguepaa ꞌrãa hexe ojerovia vaꞌe haꞌe javi ojejavyague.
44,10,44,"Judeu eꞌỹ vaꞌe kuery re Nheꞌẽ Kyꞌa Eꞌỹ oguejyagueHaꞌe nunga re Pedro ijayvu teri oiny jave ayvu re ojapyxaka okuapy vaꞌe haꞌe javive re Nheꞌẽ Kyꞌa Eꞌỹ oguejy. Judeu eꞌỹ vaꞌe kuery pe voi Nheꞌẽ Kyꞌa Eꞌỹ omeꞌẽa ramo judeu regua ojerovia vaꞌe Pedro rupive ou vaꞌekue onhemondyipa, mbaꞌeta oendu okuapy ayvu mboae py ijayvu rã Nhanderuete omboetea rupi.Haꞌe ramo Pedro oporandu:"
44,10,47,— Amongue ndaꞌu ojoko ꞌrã yy py kovaꞌe kuery romongarai aguã? Mbaꞌeta nhande rami avi kovaꞌe kuery voi ojopy raꞌe Nheꞌẽ Kyꞌa Eꞌỹ — heꞌi.
44,11,1,Pedro guekokue re ijayvuagueHaꞌe gui Judéia py apóstolo haꞌe irmão kuery ikuai vaꞌe oendu okuapy judeu eꞌỹ vaꞌe kuery voi Nhanderuete ayvu ogueroviaague.
44,11,2,Haꞌe gui Jerusalém py Pedro ovaẽ ramo jopire omboi ukaxe vaꞌe regua ndojou porãi vy aipoeꞌi:
44,11,3,"— Kore revaẽ vaꞌe tyꞌy avakue opire omboi uka eꞌỹ vaꞌe ro py, haꞌe kuery reve rekaru guive — heꞌi okuapy."
44,11,4,Haꞌe ramo Pedro omombeꞌupa jypyꞌi guive jorire-rire oiko vaꞌekue. Haꞌe vy aipoeꞌi:
44,11,5,"— Xee ma Jope tetã py anhemboꞌe ainy jave, xeakanhy vy aexa peteĩ ajukue tuvixa vaꞌe ramigua oguejy ouvy rã. Ijapy irundyve re omboguejya yva gui. Haꞌe vy xeaꞌi py peve ou."
44,11,6,"Ipy katy amaꞌẽ vy aexa ipy irundy vaꞌe yvy re ikuai vaꞌe, mymba inharõ vaꞌe, yvy rupi otyryry haꞌe guyra oveve vaꞌe."
44,11,7,"Aendu avi peteĩ ayvu “Pedro, epuꞌã ke, ejuka haꞌe heꞌu”, heꞌi vaꞌe xevy."
44,11,8,"Haꞌe ramo xee aipoaꞌe: “Any teve Senhor, mbaꞌeta xejuru py oike vaꞌeꞌỹ teri haꞌeveꞌỹ vaꞌe nhomongyꞌaarã”, haꞌe."
44,11,9,"Teĩgue ju yva gui onhendu: “Nhanderuete oikyꞌaꞌo vaꞌekue pe ‘Haꞌeveꞌỹ vaꞌe’ ꞌre eme”, heꞌi vaꞌe."
44,11,10,"Haꞌe nunga ma mboapykue oiko, haꞌe gui haꞌe nunga haꞌe javi ma yva re ju heraa. — Haꞌe vaꞌe jave eteꞌi oo roĩa py ovaẽ mboapy avakue. Haꞌe vaꞌe kuery ma Cesaréia gui omondouka pyre xerenoĩarã."
44,11,12,Haꞌe ramo xevy pe Nheꞌẽ ijayvu haꞌe kuery reve aa aguã akyje eꞌỹ re. Xerupive oo avi kovaꞌe irmão kuery mboapy meme ikuai vaꞌe. Haꞌe gui ma haꞌe vaꞌe ava ro py rovaẽ.
44,11,13,"Haꞌe ramo orevy pe omombeꞌu ngoo py anjo hiꞌaĩ rã oexaague, haꞌe ixupe aipoeꞌiague: “Emondouka amongue Jope katy, haꞌe enoĩ uka Simão Pedro hery vaꞌe."
44,11,14,"Haꞌe vaꞌe ma ndevy omombeꞌu ꞌrã reo jepe aguã regua ayvu, ndee haꞌe ndero pygua kuery haꞌe javive reve”, heꞌiague."
44,11,15,"Haꞌe gui ma xeayvu ypyꞌi ramove Nheꞌẽ Kyꞌa Eꞌỹ oguejy haꞌe kuery re, jypy nhandere oguejyague rami ae."
44,11,16,"Haꞌe ramo xemaꞌenduꞌa Senhor aipoeꞌiague re: “ma anhetẽ yy py nhomongarai. Haꞌe rã peẽ ma penemongaraia ꞌrã Nheꞌẽ Kyꞌa Eꞌỹ reve”, heꞌiague re."
44,11,17,Haꞌe rami py haꞌe kuery pe avi Nhanderuete ombou Senhor Jesus re jajerovia ramo nhandevy ombouague rami. Haꞌe rami rire mavaꞌe tu xee aiko Nhanderuete pe “Ndaꞌevei” haꞌe aguã? — heꞌi.
44,11,18,Haꞌe rami ijayvu rã haꞌe kuery oendu vy ndaꞌivaivei. Haꞌe vy Nhanderuete oguerovyꞌa vy aipoeꞌi:— Haꞌe rami vy taꞌvy judeu eꞌỹ vaꞌe kuery pe voi teve Nhanderuete omeꞌẽ ojeko rerova vy tekove ojopy aguã — heꞌi okuapy.
44,11,19,"Antioquia py temimboꞌe kuery pe “Cristo pegua” ꞌeaagueEstêvão ojukaa rire oaĩmba vaꞌekue ma opa rupi ojeꞌoi, Fenícia, Chipre haꞌe Antioquia peve. Judeu kuery regua pe anho ranhe omombeꞌu ayvu."
44,11,20,Haꞌe gui haꞌe kuery regua Chipre haꞌe Cirene guigua ma Antioquia tetã py ovaẽ vy grego kuery pe voi omombeꞌu ayvu porã Senhor Jesus regua.
44,11,21,Haꞌe kuery re Senhor poꞌakaa oĩ ramo heta ojerovia vy ojeko rerova Senhor re.
44,11,22,"Haꞌe nunga ma Jerusalém py igreja kuery ikuai vaꞌe pe omombeꞌua. Haꞌe rami rã Antioquia katy omondouka Barnabé. Haꞌe vaꞌe ma haꞌe py ovaẽ vy Nhanderuete omboaxya rupi ikuaia oexa vy ovyꞌa, haꞌe kuery haꞌe javi omongeta guive ipyꞌa mbaraete reve Senhor re ikuai aguã. Mbaꞌeta hexe Nheꞌẽ Kyꞌa Eꞌỹ haꞌe ojerovia etea anho oĩ ramo ava porayvu vaꞌe oiko. Haꞌe ramo heta onhemboja Senhor re."
44,11,25,Haꞌe gui Tarso katy ju Barnabé oo Saulo reka vy.
44,11,26,Ojou vy Antioquia py ogueru. Peteĩ maꞌetỹ pukukue re haꞌe pygua igreja kuery reve ikuai vy heta omboꞌe. Antioquia py temimboꞌe kuery ikuai vaꞌe jypyꞌi oenoĩa Cristo pegua.
44,11,27,Karuai oiko vaꞌerãa re Ágabo ijayvuagueHaꞌe vaꞌe jave py Antioquia py profeta kuery regua ou Jerusalém gui.
44,11,28,Peteĩ haꞌe kuery regua Ágabo hery vaꞌe opuꞌã vy Nheꞌẽ gui omombeꞌu yvy jave re karuai oiko ꞌrãa. Haꞌe nunga oiko ae ma huvixave Cláudio oĩ jave py. Haꞌe ramo temimboꞌe kuery jogueroayvu okuapy mbaꞌemo omondouka aguã Judéia py irmão kuery ikuai vaꞌe pe. Peteĩ-teĩ ojouaꞌi rami ꞌrã omondouka oipytyvõ vy. Haꞌekue rami ae haꞌe kuery ojapo. Haꞌe vy Barnabé haꞌe Saulo po py ogueraa uka igreja re opena vaꞌe kuery pe.
44,12,1,Huvixa Herodes apóstolo haꞌe Pedro oguereko axyagueHaꞌe vaꞌe jave py huvixave Herodes ojopy uka igreja kuery ikuai vaꞌe regua oguereko axy aguã.
44,12,2,Haꞌe rami vy kyxe py ojuka uka rykeꞌy Tiago.
44,12,3,"Haꞌe nunga judeu kuery ojou porã rei okuapya oikuaa vy oguereko axyve ju. Haꞌe vy Pedro voi ojopy uka, ngaru mbojape imbovua revegua eꞌỹ vaꞌea ára."
44,12,4,"Ojopy uka vy omboꞌa uka nhuã py. Xondaro kuery po py omboaxa opena aguã. Irundy aty ikuai xondaro kuery, peteĩ-teĩ aty irundy xondaro oguereko harõarã, Páscoa ára rire heta vaꞌe kuery oendua py omboayvua aguã."
44,12,5,"Haꞌe rami py Pedro nhuã py oĩ, teĩ hexe igreja kuery ikuai vaꞌe onhemboꞌe tema Nhanderuete pe."
44,12,6,"Pyávy huvixa Herodes omboayvu eꞌỹ mboveꞌi, Pedro oke oupy mokoĩ xondaro mbyte, mokoĩ corrente py ojokuaague reve. Xondaro kuery mboae ma okẽ py ikuai nhuã oarõa py."
44,12,7,Haꞌe gui peteĩ anjo Senhor-a guigua ou xapyꞌa ramo peteĩ hendy vaꞌe omoexakãmba nhuã ropy rupi. Pedro re opoko vy omomyĩ. Haꞌe vy aipoeꞌi:— Epuꞌã pojava — heꞌi ramove ojokuaague hoꞌapa ipo gui.
44,12,8,"Anjo aipoeꞌi:— Ejekuꞌa jokua ke, haꞌe emoĩ ndepy regua. — Haꞌekue rami ojapo ramo aipoeꞌive ju: — Emoĩ ndeao puku, haꞌe eju xerakykue — heꞌi."
44,12,9,"Nhuã gui Pedro oguenoẽa agueHaꞌe gui Pedro oẽ vy hakykue oo. Ndoikuaai ovy anhetẽ paa anjo opo py ojapo vaꞌe, “Aexa raꞌu rive po” heꞌi vy."
44,12,10,Xondaro ikuai vaꞌe jypy haꞌe mokoĩa ma oaxa vy ovaẽ jogueravy okẽ ferro guigua tetã katy oĩ vaꞌe py. Haꞌe vaꞌe ma haꞌe ae ojepeꞌa. Haꞌe gui oẽ vy peteĩ tape rupi jogueraa. Ooveꞌia py anjo ojepeꞌa ixugui.
44,12,11,"Haꞌe ramo mae ma Pedro oikuaa xapyꞌa vy aipoeꞌi:— Aỹ ma aikuaa anhetẽ Senhor ombou raꞌe ojea pygua anjo, Herodes po gui xereraa jepe aguã, haꞌe judeu kuery ojapoxe vaꞌe haꞌe javi gui guive — heꞌi."
44,12,12,"Hexe oiko vaꞌe re oikuaa pota vy onhembopyꞌa oo aguã hery vaꞌe xy Maria ro py. Haꞌe py ma heta ikuai onhemboꞌe vy. Kora rokẽ re ombota ramo ou peteĩ tembiguai kunhaꞌi Rode hery vaꞌe, mavaꞌe paa oexa aguã. Pedro ayvu oendu kuaa vy ovyꞌa vaipa vy hexarai omoinge aguã. Onha reve opy ojevy Pedro okẽ py hiꞌaĩa omombeꞌu aguã."
44,12,15,Haꞌe ramo haꞌe kuery aipoeꞌi ixupe:— Naneakã porãvei teve — heꞌi okuapy. Haꞌe rami teĩ omombeꞌuve haꞌe etea.Haꞌe ramo aipoeꞌi ju:— Inheꞌẽ rive ri nhiꞌã — heꞌi okuapy.
44,12,16,Haꞌe ramia ja Pedro ombotave tema hoꞌamy. Haꞌe ramo mae ma haꞌe kuery oipeꞌa vy haꞌe ri ty raꞌea oexa vy ndoikuaai rei okuapy.
44,12,17,"Haꞌe ramo opo py “Pekyrirĩ” heꞌia rami ojapo vy omombeꞌu marã rami pa nhuã gui Senhor oguenoẽ ukaague. Haꞌe vy aipoeꞌi:— Pemombeꞌu ke pe, irmão kuery pe guive — heꞌi. Haꞌe gui oẽ ju vy amboae katy oo."
44,12,18,"Koꞌẽmba rã xondaro kuery ndaꞌevei rei ikuai, mbaꞌe pa Pedro re oikoague ndoikuaai vy."
44,12,19,Herodes oeka uka teĩ ndojoui. Haꞌe rami vy nhuã rarõa kuery omboayvu ma vy ojuka ukapa. Haꞌe vy Judéia gui ma Cesaréia katy ju oo. Haꞌe py oiko are.
44,12,20,"Herodes omanoagueHaꞌe vaꞌe jave Herodes joo rami eꞌỹ ijayvu Tiro haꞌe Sidom pygua kuery reve. Haꞌe ramo oĩa py haꞌe kuery oupa peteĩ rami ojexa uka aguã. Haꞌe rami vy huvixa rembiguai Blasto pe onhepytyvõ uka rire ojerure okuapy peteĩ rami ju ikuai aguã re, mbaꞌeta huvixa yvy rupi hoꞌu vaꞌerã ojou vy."
44,12,21,Haꞌe gui oaꞌangaague ára py Herodes omoĩ ao iporãve vaꞌe. Tenda openaaty áry oguapy vy ijayvu haꞌe kuery pe.
44,12,22,"Haꞌe ramo haꞌe kuery ojapukai:— Nhanderuete ae teve ijayvu, ava eꞌỹ — heꞌi okuapy."
44,12,23,"Haꞌe ramove anjo Senhor-a guigua omombaꞌeaxy huvixa, Nhanderuete nomboetei ramo. Haxo hoꞌupa rã omano."
44,12,24,"Haꞌe gui Nhanderuete ayvu oenduave tema opa rupi, haꞌe ojerovia vaꞌe kuery hetave ovy."
44,12,25,Barnabé haꞌe Saulo ma ojapo ꞌrã vaꞌekue ojapopa ma vy ojevy ju Jerusalém gui. Ngupive ogueraa avi hery vaꞌe.
44,13,1,"Jypyꞌi Barnabé haꞌe Saulo ayvu mombeꞌua rupi oguataagueAntioquia pygua igreja kuery regua ikuai profeta haꞌe nhomboꞌea kuery: Barnabé, Simeão Níger hery vaꞌe, Cirene pygua Lúcio, huvixave Herodes ryvy ranga Manaém haꞌe Saulo."
44,13,2,Haꞌe kuery ma Senhor pe okaru eꞌỹ re ikuai ramo Nheꞌẽ Kyꞌa Eꞌỹ aipoeꞌi:; 
44,13,3,Haꞌe ramo okaru eꞌỹ re onhemboꞌe okuapy ranhe. Haꞌe gui haꞌe kuery áry opo omoĩ reve omondouka.
44,13,4,Onhemboꞌe vaikue vaꞌe Elimas reko re ijayvuaNheꞌẽ Kyꞌa Eꞌỹ omondouka ramo Selêucia peve ranhe oo. Haꞌe gui yy rupi ojeꞌoi Chipre katy.
44,13,5,Salamina py ovaẽ vy Nhanderuete ayvu omombeꞌu judeu kuery onhemboꞌeaty ikuai vaꞌe rupi. Ipytyvõarã ogueraa avi João.
44,13,7,Haꞌe vaꞌe ma huvixa Sérgio Paulo irũ oiko. Haꞌe rã huvixa ma ava hiꞌarandu vaꞌe. Haꞌe rami vy Barnabé haꞌe Saulo oenoĩ vy oendu porã pota Nhanderuete ayvu omombeꞌu rã.
44,13,8,Haꞌe rami teĩ onhemboꞌe vaikue vaꞌe Elimas hery vaꞌe ojokoxe huvixa ojerovia eꞌỹ aguã.
44,13,9,"Haꞌe gui Saulo Paulo avi hery vaꞌe re ma Nheꞌẽ Kyꞌa Eꞌỹ anho oĩ ramo omaꞌẽ porã ranhe Elimas re. Haꞌe vy aipoeꞌi: — Anha raꞌy, ndere ma renhombotavypa haꞌe opa marã rei reiko aguã anho oĩ. Heko porã vaꞌe re repuꞌã rei. Nderepytuꞌui ta ri tyꞌy Senhor reko amboae rami rei reikuaa ukaa gui? Aỹ ma ndere Senhor omoĩ ꞌrã opo nderexavei aguã. Haꞌe ramo mbovy ára rei veꞌỹ nderexavei ꞌrã kuaray — heꞌi. Haꞌe ramove hexe hoꞌa yvyxĩ ramigua pytũ vaꞌe. Haꞌe ramo ojere-jere oikovy, oipota ijyva re imboguataarã. Mbaꞌemo oiko vaꞌe huvixa oexa vy oguerovia ayvu, Senhor re omboꞌe rã oguerovyꞌa guive."
44,13,13,Jerusalém katy ju ojevyaguePafos gui ma Paulo yy rupi oo. Oirũ kuery reve ojeꞌoi Panfília regua Perge tetã re. Haꞌe rã ma haꞌe kuery gui ojaꞌo vy Jerusalém katy ju ojevy.
44,13,14,"Haꞌe rã haꞌe kuery ma Perge gui oove Pisídia regua Antioquia tetã peve, haꞌe sábado ára py judeu kuery onhemboꞌeaty py oo vy oguapy."
44,13,15,"Lei haꞌe profeta ombopara vaꞌekue ogueroayvupaa ma rire onhemboꞌeaty pygua ruvixa aipoeꞌi uka haꞌe kuery pe:— Xeryvy kuery, heta vaꞌe kuery pemombaraete aguã regua ayvu pereko ri vy ke pemombeꞌu."
44,13,16,"Antioquia py Paulo ayvu omombeꞌuagueHaꞌe ramo Paulo opuꞌã vy opo py ojapo “Pekyrirĩ” heꞌia rami. Haꞌe vy aipoeꞌi:— Avakue Israel regua haꞌe Nhanderuete renonde pejererokyjea rupi pendekuai avi vaꞌe, pejapyxaka ke."
44,13,17,"Nhande Israel kuery Ruete ma oiporavo rakaꞌe nhaneramoĩ kuery, haꞌe gui oyvy reꞌỹ ikuaia pukukue re omboetave, Egito yvy re. Haꞌe gui opoꞌakaa rupi oguenoẽmba vy"
44,13,18,quarenta maꞌetỹ re tekoa eꞌỹa py ikuai jave ogueropoꞌaka haꞌe kuery reko vai.
44,13,19,"Haꞌe gui sete regua Canaã yvy re ikuai vaꞌekue omomba vy ijyvykue omeꞌẽ haꞌe kuery yvyrã,"
44,13,20,"quatrocentos e cinqüenta maꞌetỹ raiꞌi rire. Haꞌe vaꞌe rire omoĩ herekoarã kuery, profeta Samuel oikoa ára peve."
44,13,21,Haꞌe gui nguvixaverã re haꞌe kuery ojerure okuapy ramo Nhanderuete omoĩ uka Benjamim regua Quis raꞌy Saul. Haꞌe vaꞌe ma quarenta maꞌetỹ re oĩ.
44,13,22,"Haꞌe gui ma oipeꞌa vy hekovia Davi ju oiporavo huvixaverã. Haꞌe vaꞌe reko re ijayvu vy aipoeꞌi: “Jessé raꞌy Davi ma ava xee ae rami ipyꞌa vaꞌe ajou, xee aipota vaꞌe ojapopa vaꞌerã”, heꞌi vaꞌekue."
44,13,23,Haꞌe vaꞌe ramymino kuery regua Nhanderuete ijayvuague rami vy omoingo Israel kuery reraa jepearã. Haꞌe vaꞌe ma Jesus.
44,13,24,Haꞌe vaꞌe ojekuaa uka eꞌỹ mbove ranhe Israel kuery haꞌe javive pe omombeꞌu oikovy jajeko rerova vy nhanhemongarai uka aguã regua.
44,13,25,"Haꞌe gui ojapo ꞌrã vaꞌekue ojapopa ma vy aipoeꞌi: “Xee ma pexaꞌãa ramigua eꞌỹ. Haꞌe rã xerakykue rima ou oiny peteĩ. Haꞌe vaꞌe gui ma xeꞌyvyĩꞌi ete vy neĩ ipy regua amboi aguã voi ndaꞌevei”, heꞌi vaꞌekue."
44,13,26,"— Keꞌy kuery Abraão ramymino kuery haꞌe Nhanderuete renonde pejererokyjea rupi pendekuai vaꞌe, nhandevy pe ae oikuaa uka ayvu jaa jepe aguã regua."
44,13,27,"Mbaꞌeta Jerusalém pygua kuery nguvixa kuery reve ndoikuaai okuapy Jesus, neĩ profeta kuery nhomboꞌea noendu kuaai guive, sábado ára nhavõ ogueroayvu teĩ, mbaꞌeta ojuka uka rakaꞌe Jesus, profeta kuery ijayvuague ojeupity aguã rami."
44,13,28,Neĩ peteĩ henda py ojapo vaiague haꞌe kuery ndoikuaai vaꞌeri huvixa Pilatos pe ojerure okuapy ojuka aguã re.
44,13,29,"Hekorã ipara oiny vaꞌe ojeupity aguã rami oguereko rire omboguejya yvyra gui, haꞌe vy tuparã ojapo pyre py onhono porãa."
44,13,30,Haꞌe rami teĩ omanoague gui Nhanderuete omboete ju.
44,13,31,"Haꞌe ramo mbovy ára re rei eꞌỹ ojexa uka oikovy, Galiléia guive Jerusalém katy hexeve ojeꞌoi vaꞌekue pe. Haꞌe vaꞌe kuery ma imombeꞌuarã ikuai heta vaꞌe kuery pe."
44,13,32,"Haꞌe gui ore ju pẽvy romombeꞌu ayvu porã Nhanderuete nhaneramoĩ kuery omoingo porã aguã re ijayvuague regua. Haꞌe kuery ramymino nhandekuai vaꞌe pe Nhanderuete ojapo haꞌe nungakue haꞌe javi ojeupity aguã rami, Jesus omboete jevya py, mbaꞌeta mokoĩa re ipara oĩa rami vy: “Ndee ma Xeraꞌy, ange xee romoingo”, heꞌiague."
44,13,34,"Haꞌe rami vy ae omanoague gui Nhanderuete omboete ju ivaipa eꞌỹ aguã, aipoeꞌiague rami: “Pendevy pe ajapo ꞌrã Davi pe xeayvuague ikyꞌa eꞌỹ haꞌe oguerovia pyrã ojeupity aguã rami.”"
44,13,35,"Haꞌe rami vy amboae py aipoeꞌi avi: “Nderejai ꞌrã neremimboꞌe retekue Ikyꞌa eꞌỹ vaꞌe ivaipa aguã”, heꞌi vaꞌekue."
44,13,36,"Mbaꞌeta anhetẽ Nhanderuete oipotaa rami vy heta vaꞌe kuery re Davi opena ma rire oke vy oo nguu kuery ooague py, haꞌe ramo hetekue ivaipa. Haꞌe rã Nhanderuete omboete ju vaꞌe retekue ma ndaꞌivaipai."
44,13,38,"— Haꞌe nunga rupi keꞌy kuery, peikuaa pota, mbaꞌeta pẽvy pe romombeꞌu hexe vy jejavya omboguepaa aguã regua. Hexe vy ma haꞌe javive ojerovia vaꞌe omboeko porãa ꞌrã opa mbaꞌe vai gui. Haꞌe rã Moisés lei oeja vaꞌekue rupi ma nanhanemboeko porãai ꞌrã."
44,13,40,"Peikuaa pota haꞌvy profeta kuery aipoeꞌiague pendere oiko eꞌỹ aguã: “Maꞌẽ ke, peẽ pejojojai rei vaꞌe. Penhemondyi haꞌe pekanhy, mbaꞌeta pendeꞌára py xee ajapo ꞌrã mbaꞌemo ndaperoviai vaꞌerã, pẽvy omombeꞌua teĩ”, heꞌiague."
44,13,42,Sábado jevy py ayvu omombeꞌu aguã re ojerure okuapyaguePaulo haꞌe Barnabé oẽ rã ojerure okuapy sábado jevy py haꞌekue rami ae ju ijayvu aguã.
44,13,43,Onhemboꞌeaty gui onoꞌõ vaꞌekue oopa rã judeu kuery haꞌe judeu reko rami Nhanderuete pe ikuai vaꞌe heta ojeꞌoi Paulo haꞌe Barnabé rakykue. Haꞌe ramo omongeta Nhanderuete porayvua re riae ikuai aguã.
44,13,44,Judeu eꞌỹ vaꞌe kuery pe ju Paulo haꞌe Barnabé ayvu omombeꞌuagueSábado jevy py tetã pygua haꞌe javi rai ou Nhanderuete ayvu oendu aguã.
44,13,45,"Haꞌe rã judeu kuery ma heta ijaty vaꞌe oexa vy ndojou porãi. Haꞌe rami vy ijayvu vaikue, Paulo ayvu re ijayvu rei guive."
44,13,46,Haꞌe ramo Paulo haꞌe Barnabé okyjea py eꞌỹ ijayvu vy aipoeꞌi:— Peẽ kuery pe ranhe ma romombeꞌu Nhanderuete ayvu. Haꞌe rã napenduxei vy pexa uka tekove marã eꞌỹ pejopy aguã ndaꞌeveia. Haꞌe rami rã judeu eꞌỹ vaꞌe kuery ikuaia py ju ꞌrã roo.
44,13,47,"Mbaꞌeta haꞌe rami aguã rami ae Senhor oremoĩ. Haꞌe vy aipoeꞌi: “Xee romoĩ judeu eꞌỹ vaꞌe kuery moexakãarã, yvy jave re ikuai vaꞌe oo jepe aguã”, heꞌi vaꞌekue."
44,13,48,"Haꞌe rami ijayvu rã judeu eꞌỹ vaꞌe kuery oendu vy ovyꞌa okuapy, Senhor ayvu oguerovyꞌa guive. Tekove marã eꞌỹ jopyarã oiporavo pyre haꞌe javive oguerovia. Haꞌe rami rã haꞌe vaꞌe yvy haꞌe javi rupi oendupaa Senhor ayvu. Haꞌe rã temimboꞌe kuery ikuai vaꞌe ma opa mbaꞌe py ovyꞌa tema okuapy Nheꞌẽ Kyꞌa Eꞌỹ reve vy."
44,14,1,"Icônio py Paulo haꞌe Barnabé ovaẽagueIcônio tetã py ma Paulo haꞌe Barnabé ma judeu kuery onhemboꞌeaty py ovaẽ vy nhomboꞌe. Haꞌe ramo heta ikuai vaꞌe oguerovia, judeu haꞌe grego kuery guive."
44,14,2,"Haꞌe rã judeu kuery oguerovia eꞌỹ vaꞌe ma omopuꞌã rei judeu eꞌỹ vaꞌe kuery, ombopoxypa irmão kuery pe."
44,14,3,"Haꞌe ramive ma ikuai are haꞌe py, okyjea py eꞌỹ ijayvu Senhor gui. Haꞌe rã Senhor ma haꞌe kuery po py hexa pyrã haꞌe nhomondyipaarã ojapo vy oikuaa uka ayvu nhomboaxya regua anhetẽa."
44,14,4,"Haꞌe rami rire tetã pygua kuery ojaꞌopa. Peteĩ regua oo judeu kuery re, haꞌe rã amboae kuery ma apóstolo kuery re ojeꞌoi."
44,14,5,Haꞌe rami vy judeu eꞌỹ vaꞌe haꞌe judeu kuery nguvixa kuery reve opuꞌãmba rei okuapy ojojai reixe haꞌe ita py ojapipa aguã.
44,14,6,"Haꞌe nunga haꞌe kuery oikuaa vy ojava Licaônia regua Listra haꞌe Derbe tetã katy, haꞌe katy rai-raiꞌi ikuai vaꞌe rupi voi."
44,14,7,Haꞌe py ju omombeꞌu ayvu porã.
44,14,8,"Listra py peteĩ oguata eꞌỹ vaꞌe omongueraagueListra py oguapy oiny peteĩ ava ipy pirupa vaꞌe, ituiꞌi guive ndoguatai vaꞌe, neĩ peteĩgue ma oguata vaꞌe eꞌỹ."
44,14,9,Haꞌe vaꞌe ava ma Paulo ayvu re ojapyxaka oiny ramo hexe omaꞌẽ vy oexa okuera aguã ojerovia etea.
44,14,10,Haꞌe rami vy ijayvu atã reve aipoeꞌi ixupe:— Epuꞌã ke ndepy re — heꞌi ramove opo reve opuꞌã vy oguata.
44,14,11,"Heta vaꞌe kuery Paulo ojapo vaꞌe oexa vy ojapukai Licaônia ayvu py, aipoeꞌi:— Nhanderuete kuery teve avakue rami ojeapo vy oguejy raꞌe nhandea peve — heꞌi okuapy."
44,14,12,"Haꞌe rami vy Barnabé pe “Júpiter”, haꞌe rã Paulo pe ma “Mercúrio” heꞌi okuapy, mbaꞌeta ijayvuve ramo.Júpiter ma haꞌe kuery ruete ramigua yvateve vaꞌe, haꞌe rã Mercúrio ma tuuete ramigua ijayvu kuaave vaꞌe."
44,14,13,Haꞌe Júpiter pegua sacerdote oĩ vaꞌe ma ixupegua templo tetã kyvõ katy oĩ vaꞌe gui ou vy tetã rokẽ katy ogueru vaka haꞌe ngora yvoty guigua. Heta vaꞌe kuery reve mymba ojukaxe haꞌe kuery pe.
44,14,14,Haꞌe nunga apóstolo kuery Barnabé haꞌe Paulo oendu vy oao omondoro reve opo heta vaꞌe kuery mbyte py. Haꞌe vy ojapukai:
44,14,15,"— Avakue, mbaꞌe re tu guĩ ramigua pejapo ta? Ore voi ma ava peẽ ramigua. Pendua rami ae avi roendu. Haꞌe rami vy pẽvy romombeꞌu ayvu porã guĩ ramigua ovareꞌỹ vaꞌe pejapoa gui pejeko rerova aguã Nhanderuete oikove vaꞌe re. Haꞌe vaꞌe ae yva, yvy, yeꞌẽ haꞌe opa mbaꞌe ikuai vaꞌe apoare oiko."
44,14,16,Ymagua kuery pe oeja rakaꞌe peteĩ-teĩ regua haꞌe kuery ae reko rami ikuai aguã.
44,14,17,"Haꞌe rami teĩ ikuaa ukaarã ndoeja eꞌỹi guive, mbaꞌeta pendevy pe ojapo porã vy yva gui ombou oky haꞌe mbaꞌemo hiꞌa aguã ára. Pekaru haꞌe pendepyꞌa py pevyꞌa aguã nomboatai — heꞌi."
44,14,18,Po rami ijayvu teĩ haxy ete py ojoko heta vaꞌe kuery haꞌe kuery pe mymba ojuka taa.
44,14,19,"Paulo ita py ojapipaagueHaꞌe rami jave Antioquia haꞌe Icônio gui judeu kuery ou vy ombopoxypa heta vaꞌe kuery. Haꞌe rami vy Paulo ojapipa okuapy ita py. Ombotyryry heravy tetã gui mombyryꞌi, “Omano ma po” heꞌi vy."
44,14,20,"Haꞌe gui temimboꞌe kuery ombojere rei ramo opuꞌã, ojevy ju tetã py.Koꞌẽ jevy Barnabé reve Derbe katy oo."
44,14,21,"Haꞌe vaꞌe tetã py ayvu porã omombeꞌu vy heta ojou temimboꞌerã. Haꞌe gui ma Listra, Icônio haꞌe Antioquia katy ju ojevy."
44,14,22,Temimboꞌe ikuai vaꞌe ombopyꞌa guaxu ovy vy omongeta ojeroviaa rupi riae ikuai aguã.
44,14,23,Peteĩ-teĩ igreja rupi okaru eꞌỹ re onhemboꞌe rire oiporavo igreja re opena vaꞌerã. Haꞌe Senhor re ojerovia vaꞌe kuery ma omboaxa ovy ipo py.
44,14,24,Pisídia yvy oaxa vy Panfília katy ju jogueraa.
44,14,25,Perge py ayvu porã omombeꞌu rire oguejy jogueravy Atália katy.
44,14,26,"Haꞌe gui yy rupi oo Antioquia katy, mbaꞌeta haꞌe py Nhanderuete po py jypyꞌi omboaxaa vaꞌekue mbaꞌemo ojapo ꞌrã vaꞌekue ojapo aguã.Mokoĩ henda py oĩ rakaꞌe tetã Antioquia hery vaꞌe. Apy omombeꞌu vaꞌe ma Síria regua, igreja kuery ikuaia. Haꞌe rã capítulo 13,  py ijayvua ma Pisídia regua."
44,14,27,"Haꞌe py ovaẽ vy omboatypa igreja kuery, haꞌe omombeꞌu oguataa rupi Nhanderuete ojapo vaꞌekue haꞌe javi, haꞌe okẽ judeu eꞌỹ vaꞌe kuery ojerovia aguã regua oipeꞌaague guive."
44,14,28,Mbovy ára rei eꞌỹ ikuai haꞌe py temimboꞌe kuery reve.
44,15,1,Judeu eꞌỹ vaꞌe kuery joo rami eꞌỹ-eꞌỹ ijayvu okuapyagueHaꞌe gui ma Judéia gui amongue ou vy omboꞌe po rami irmão kuery:— Orerekorã Moisés oejaague rami vy pendepire napemboi ukai ri vy ndapeo jepei ꞌrã — heꞌi okuapy.
44,15,2,"Haꞌe rami rã haꞌe kuery reve Paulo haꞌe Barnabé joo rami eꞌỹ-eꞌỹ ijayvu ramo jogueroayvu Jerusalém katy haꞌe vaꞌe mokoĩ oo aguã amboae kuery haꞌe pygua reve, apóstolo haꞌe igreja re opena vaꞌe kuery pe oikuaa pota uka aguã haꞌe nunga re."
44,15,4,"Jerusalém py ovaẽ ramo igreja kuery omovaẽ porãꞌi, apóstolo haꞌe opena vaꞌe kuery reve. Haꞌe ramo omombeꞌupa oguataa rupi Nhanderuete ojapo vaꞌekue."
44,15,5,"Haꞌe rã amongue fariseu regua Jesus re ojerovia vaꞌe ma opuꞌã vy aipoeꞌi:— Ojerovia vaꞌe kuery ma opire omboi uka ramo ꞌrãe haꞌeve, haꞌe nhamboꞌe avi ꞌrã lei Moisés oeja vaꞌekue rami ikuai aguã — heꞌi okuapy."
44,15,6,Jerusalém py opena vaꞌe kuery nhomboatyagueHaꞌe ramo apóstolo haꞌe igreja re opena vaꞌe kuery nhomboaty okuapy haꞌe nunga re oikuaa pota aguã.
44,15,7,Joo rami eꞌỹ-eꞌỹ ijayvu ramo Pedro opuꞌã vy aipoeꞌi:
44,15,8,"Haꞌe gui Nhanderuete nhande kuery pavẽ pyꞌa re oĩa oikuaapa vaꞌe vy haꞌe kuery pe voi oikuaa uka ojou porãa, mbaꞌeta haꞌe kuery pe Nheꞌẽ Kyꞌa Eꞌỹ ombou, nhandevy ombouague rami avi."
44,15,9,"Nhande, neĩ haꞌe kuery regua nanhanderayvuvei joegui, mbaꞌeta haꞌe kuery ojerovia rã oikyꞌaꞌopa avi ipyꞌa."
44,15,10,"Haꞌvy aỹ, mbaꞌe re tu Nhanderuete pe “Ndaꞌevei” peje ri? Mbaꞌeta temimboꞌe kuery pembovoyixe pekuapy nhaneramoĩ kuery ndogueropoꞌakai vaꞌekue py, neĩ nhande voi ndajaropoꞌaka kuaai.Haꞌe kuery ombovoyixe temimboꞌe kuery amboae regua, mbaꞌeta oipota haꞌe kuery voi ikuai judeu kuery rekorã oeja pyre rami."
44,15,12,"Haꞌe gui ma heta vaꞌe kuery haꞌe javive okyrirĩ okuapy ojapyxaka aguã Barnabé haꞌe Paulo omombeꞌu rã hexa pyrã haꞌe nhomondyipaarã ipo py Nhanderuete ojapo vaꞌekue, judeu eꞌỹ vaꞌe kuery tekoa rupi oguataa rupi."
44,15,13,"Haꞌe kuery ijayvupa ma rire ju ijayvu. Haꞌe vy aipoeꞌi:— Irmão kuery, pejapyxaka xeayvu re."
44,15,14,"Simão ranhe omombeꞌu kuri judeu eꞌỹ vaꞌe pe jypyꞌi Nhanderuete ojekuaa ukaague, haꞌe kuery regua gui oiporavo aguã hery rupi ikuai vaꞌerã."
44,15,15,Haꞌe rami ae avi profeta kuery ayvu ipara oinya. Mbaꞌeta aipoeꞌi:
44,15,16,"“Haꞌe nunga oiko ma rire ajevy vy ajapo ju ꞌrã Davi ro hoꞌapa vaꞌekue. Hoꞌaague gui ajapo jevy vy amoatyrõmba ꞌrã,“Ajapo ju ꞌrã Davi ro hoꞌapa vaꞌekue”, heꞌia ma Davi ramymino Jesus nhandereraa jepearã ombou aguã re ijayvu vy."
44,15,17,"amboae kuery voi oeka aguã Senhor, judeu eꞌỹ vaꞌe kuery xerery rupi aenoĩ vaꞌe haꞌe javi voi”,"
44,15,18,heꞌi Senhor yma voi haꞌe nunga kuaa ukaare.
44,15,19,Haꞌe nunga rupi xee aikuaa ramo ndaꞌevei nhamoangeko rei aguã judeu eꞌỹ vaꞌe kuery Nhanderuete re ojeko rerova vaꞌekue.
44,15,20,"Haꞌe kuery pe nhambopara ꞌrã onhemongyꞌa eꞌỹ aguã mbaꞌemo raꞌangaa py, neĩ itavy reia py, haꞌe hoꞌu eꞌỹ aguã xoꞌo ojyryvipy vy ojuka pyre roꞌokue neĩ huguykue."
44,15,21,Mbaꞌeta yma guive Moisés ombopara vaꞌekue rupi ijayvu vaꞌe ikuai ae tetã nhavõ rupi. Judeu kuery onhemboꞌeaty py voi sábado ára nhavõ ogueroayvua ꞌrã.
44,15,22,"Antioquia katy ayvu ogueraa ukaa agueHaꞌe ramo apóstolo haꞌe opena vaꞌe kuery igreja haꞌe javi reve ojou porã haꞌe kuery regua avakue oiporavo haꞌe omondouka aguã Antioquia tetã katy, Paulo haꞌe Barnabé reve. Haꞌe rami vy oiporavo Barsabás ꞌepy vaꞌe haꞌe Silas, irmão kuery omboeteve vaꞌe meme. Haꞌe vaꞌe kuery po py ogueraa uka po rami ombopara vaꞌekue: “Irmão kuery apóstolo haꞌe igreja re opena vaꞌe orekuai vaꞌe, kovaꞌe kuaxia rombopara irmão kuery judeu eꞌỹ vaꞌe regua, Antioquia, Síria haꞌe Cilícia py pendekuai vaꞌe pe. Pendevy roxarura. Roikuaa karamboae amongue romondouka ramo eꞌỹ orembyte gui [ojeꞌoi vaꞌekue penemoingo eta reiague, ayvu py penemoangeko rei vy. Haꞌe nunga rupi peteĩ rami roikuaa porã ma vy rojou porã amongue avakue roiporavo vy peẽ kuerya py rombou aguã orerembiayvu Barnabé haꞌe Paulo reve. Haꞌe vaꞌe avakue ma nhande-Senhor Jesus Cristo rery káuxa ndojeayvuvei vaꞌe. Haꞌe rami vy haꞌe Silas rombou, peẽ kuery pe haꞌe kuery ae omombeꞌu aguã haꞌe nunga. Mbaꞌeta Nheꞌẽ Kyꞌa Eꞌỹ reve rojou porã amboae ramigua pẽvy ndorojapo ukai aguã, povaꞌe nunga anho: Penhemongyꞌa eme mbaꞌemo raꞌangaa pe omeꞌẽ mbyre peꞌua py, neĩ huguykue, haꞌe mymba ojyryvipy vy ojuka pyre roꞌokue, haꞌe pendetavy rei eme guive. Haꞌe nunga gui pejejoko vy peiko porã ꞌrã. Tove tapendekuai porã.”"
44,15,30,Kuaxia para ogueroayvu okuapyagueAreꞌỹ re omondouka pyre kuery ma Antioquia tetã py ovaẽ ma vy haꞌe py ikuai vaꞌe omboatypa vy haꞌe kuery pe omboaxa kuaxia para.
44,15,31,Haꞌe pygua kuery ogueroayvu vy ovyꞌa vaipa ombopyꞌa guaxu rã.
44,15,32,haꞌe Silas profeta ikuai vaꞌe voi irmão kuery ombopyꞌa guaxu vy heta ayvu py omombaraete.
44,15,33,Haꞌe py ikuai are rire irmão kuery ombojevy uka porãꞌi ju imondoukaare kuerya katy.
44,15,34,[Haꞌe rã Silas ma ojou porã haꞌe py ae opytave aguã.
44,15,35,"Paulo haꞌe Barnabé ma Antioquia py ikuai are vy nhomboꞌe haꞌe omombeꞌu Senhor ayvu, heta ikuai vaꞌe reve."
44,15,36,"Barnabé gui Paulo ojaꞌo rire mokoĩguea ma ayvu omombeꞌua rupi oguataagueAreꞌi ma rire Paulo aipoeꞌi Barnabé pe:— Aỹ ma jajevy ke jaexa ju irmão kuery tetã haꞌe javi rupi Senhor ayvu nhamombeꞌuague rupi, jaikuaa aguã marã rami pa ikuaia — heꞌi."
44,15,37,Haꞌe vy Barnabé ogueraaxe hery vaꞌe.
44,15,38,"Haꞌe rã Paulo ma ndojou porãi ogueraa aguã, Panfília py oĩa gui ojepeꞌa vy ombaꞌeapoa rupi noipytyvõvei rire."
44,15,39,Haꞌe rami py joo rami eꞌỹ ijayvu vy ojaꞌo joegui. Barnabé ma ogueraa vy yy rupi oo Chipre katy.
44,15,40,"Haꞌe rã Paulo ma oirũrã Silas oiporavo vy oo avi, Senhor po py irmão kuery omboaxa rire. Haꞌe vy Síria haꞌe Cilícia rupi oaxa, omombaraete ovy igreja ikuai vaꞌe haꞌe javi."
44,16,1,"Paulo Timóteo ngupive ogueraa agueHaꞌe gui Derbe py ovaẽ avi, haꞌe gui Listra py ju. Haꞌe py ma peteĩ temimboꞌe oiko Timóteo hery vaꞌe, judeu regua oguerovia vaꞌe piꞌa. Haꞌe rã tuu ma grego."
44,16,2,Haꞌe vaꞌe re ma Listra haꞌe Icônio pygua irmão kuery imaꞌenduꞌa porã.
44,16,3,"Paulo oipota oo hupive. Haꞌe vy ipire omboi haꞌe katyꞌi rupi judeu kuery ikuai vaꞌe re vy, mbaꞌeta pavẽ oikuaa tuu grego oikoa."
44,16,4,Haꞌe gui tetã ikuai vaꞌe rupi oaxa vy irmão kuery pe omombeꞌu hekorã apóstolo haꞌe opena vaꞌe kuery Jerusalém py ikuai vaꞌe ijayvuague.
44,16,5,Haꞌe rami vy igreja kuery ikuai vaꞌe imbaraeteve ojeꞌoivy ojeroviaa py. Hetave ovy koꞌẽ nhavõ.
44,16,6,Trôade py peteĩ ava oexa ukaa agueHaꞌe gui ma Ásia py ma Nheꞌẽ Kyꞌa Eꞌỹ ayvu nomombeꞌu ukai ramo Frígia-Galácia yvy rupi ojeꞌoi.
44,16,7,Mísia py ovaẽ raiꞌi vy onheaꞌã Bitínia katy oo aguã. Haꞌe rami teĩ Jesus Nheꞌẽ nomondoukai.
44,16,8,Haꞌe ramo Mísia rupi oaxa vy Trôade tetã py oguejy.
44,16,9,"Pyávy Paulo pe peteĩ oexa ukaa, Macedônia pygua ava opuꞌã hoꞌamy vaꞌe. Haꞌe vaꞌe ma ojerure vy— Tereo ke Macedônia katy orepytyvõ aguã — heꞌi."
44,16,10,"Haꞌe rami oexa ukaa rire rojeꞌoi voi pota haꞌe katy, mbaꞌeta roikuaa haꞌe kuery pe ayvu porã romombeꞌu aguã orerenoĩare Nhanderuete ae oikoa."
44,16,11,"Filipos py Paulo oiko jave Lídia ojeko meꞌẽagueTrôade gui yy rupi roo yvi Samotrácia katy. Koꞌẽ jevy ma Neápolis katy,"
44,16,12,"haꞌe gui ma Filipos katy ju roo. Haꞌe vaꞌe tetã ma Macedônia regua pavẽ gui omboetevepy, haꞌe Roma tetã gui ae openaa vaꞌe. Haꞌe py ma roiko are."
44,16,13,"Sábado ára py tetã gui mombyryꞌi roo vy yakã rembe peve roguejy, haꞌe py onhemboꞌeaty oĩa roikuaa vy. Haꞌe vy roguapypa vy oreayvu roiny kunhague ijaty vaꞌe reve."
44,16,14,"Peteĩ kunha Lídia hery vaꞌe ma ojapyxaka porã oiny oreayvua re. Haꞌe vaꞌe ma Tiatira guigua, ajukue púrpura guigua vendea, haꞌe Nhanderuete renonde ojererokyjea rupi oiko vaꞌe. Haꞌe vaꞌe pyꞌa re Senhor ae omoĩ Paulo ijayvua re ojapyxaka pota aguã."
44,16,15,"Haꞌe rami vy onhemongarai uka ngoo pygua kuery haꞌe javi reve. Haꞌe rami vy orevy pe ojerure vy aipoeꞌi:— Senhor re ajeroviaa perovia vy ke pevaẽ ke xero py, haꞌe py ae pepyta — heꞌi. Haꞌe rami ijayvua haꞌeve orevy."
44,16,16,Peteĩ kunhaꞌi imbaꞌekuaa vaꞌe gui nheꞌẽ vai oipeꞌaagueOnhemboꞌeaty katy roo jave peteĩ kunhaꞌi ou orerovaexĩ nheꞌẽ vai gui imbaꞌekuaa vaꞌe. Haꞌe vaꞌe ma ombaꞌekuaa rupi ongana vaipa oikovy opatõ kuery pe.
44,16,17,"Haꞌe vaꞌe ma Paulo haꞌe ore kuery rakykue oo vy ojapukai reve aipoeꞌi ꞌrã:— Pevaꞌe avakue ma Nhanderuete Yvate ete vaꞌe rembiguai, haꞌe pẽvy omombeꞌu tape peo jepe aguã — heꞌi."
44,16,18,"Haꞌe ramigua mbovy ára rei eꞌỹ oiko. Haꞌe ramo Paulo noenduxevei vy ojere, haꞌe aipoeꞌi nheꞌẽ vai pe:— Jesus Cristo rery rupi aipoaꞌe: Ejepeꞌa ixugui — heꞌi ramove ojepeꞌa."
44,16,19,"Paulo haꞌe Silas oinupãmbaa rire nhuã py omboꞌaa agueKunhaꞌi patõ kuery ma nonganaveia oexa vy ojopy Paulo haꞌe Silas, haꞌe vy tetã mbyte py ogueraa huvixa kuery renonde. Huvixa kuerya py ogueraa vy aipoeꞌi:— Pevaꞌe avakue ma judeu ikuai vy opa marã omoingo nhaneretã pygua kuery. Mbaꞌeta teko mboae re nhomboꞌe ꞌrã. Haꞌe vaꞌe rupi ma nhandekuai aguã ndaꞌevei, mbaꞌeta nhande ma Roma pygua regua — heꞌi."
44,16,22,Haꞌe gui heta vaꞌe kuery peteĩ rami opuꞌãmba haꞌe kuery re. Huvixa kuery voi ijao omondoropa vy oinupã uka yvyra poꞌiꞌi py.
44,16,23,"Haꞌe gui oinupãmba rire omboty nhuã py, haꞌe nhuã rarõa pe opena uka oẽ eꞌỹ aguã."
44,16,24,"Haꞌe vaꞌe ma haꞌe rami ijayvu rã oendu vy nhuã ropy apy py ogueraa, haꞌe ipy voi omboty yvyra py."
44,16,25,Pytũ mbyte jave ma Paulo haꞌe Silas onhemboꞌe haꞌe oporaei oiny Nhanderuete pe omboete vy. Haꞌe rã amboae kuery nhuã py ikuai avi vaꞌe ma ojapyxaka okuapy.
44,16,27,"Nhuã rarõa ojeko meꞌẽagueNhuã rarõa omyĩ vy nhuã rokẽ ojepeꞌa rã oexa vy oekyi kyxe ojejuka aguã, “Nhuã py ikuai vaꞌekue oẽmba raꞌe ma po” heꞌi vy."
44,16,28,"Haꞌe ramo Paulo ojapukai vy aipoeꞌi:— Mbaꞌeve ejapo eme ndejee, apy roĩ pavẽ — heꞌi."
44,16,29,Haꞌe ramo nhuã rarõa tataendy re ojerure vy oike pojava ovy. Oryryipa reve Paulo haꞌe Silas renonde oĩ guenapyꞌã re.
44,16,30,"Haꞌe gui oka py ogueru vy aipoeꞌi:— Avakue, mbaꞌe tu ajapo ꞌrã aa jepe aguã?"
44,16,31,"Ombovai:— Ejerovia Senhor Jesus re. Haꞌe vy ꞌrã reo jepe, ndee haꞌe ndero pygua kuery — heꞌi. Ixupe omombeꞌu Nhanderuete ayvu, hoo pygua kuery haꞌe javive pe guive. Haꞌe vaꞌe hora-ve pyávy haꞌe kuery re opena porã vy ojoi oinupãague. Haꞌe rireꞌive onhemongarai uka, haꞌe hoo pygua kuery haꞌe javive reve. Haꞌe gui ma ngoo py ae ogueraa vy omongaru. Ngoo pygua kuery haꞌe javi reve ovyꞌa ete okuapy Nhanderuete re ojerovia vy."
44,16,35,Nhuã gui Paulo haꞌe Silas opoia agueKoꞌẽmba jave huvixa kuery ombou guembiguai “Pepoi pevaꞌe avakue” heꞌi aguã.
44,16,36,"Haꞌe ramo nhuã rarõa omboaxa povaꞌe ayvu Paulo pe:— Huvixa kuery pendepoi uka kuri. Haꞌe rã peẽmba aỹ, tapeo porã — heꞌi."
44,16,37,"Haꞌe ramo Paulo aipoeꞌi haꞌe kuery pe:— Haꞌe rami avi mbaꞌeve rojapo vaiague reꞌỹ orenupãmba pavẽ oexaa py, nhuã py oremboꞌa uka guive, Roma pygua regua roiko vaꞌeri. Aỹ ma nhemi rupi ju orepoi uka ta? Haꞌe rami ndaꞌevei. Haꞌe rami ꞌrãgue py tou haꞌe kuery ae torepoi — heꞌi."
44,16,38,Haꞌe nunga tembiguai kuery oendu vy oo omombeꞌu huvixa kuery pe. Haꞌe vaꞌe kuery ma Roma pygua regua oikoa oikuaa vy okyjepa.
44,16,39,Haꞌe rami vy Paulo kuerya py jogueru vy ijayvu porãꞌi. Nhuã gui oguenoẽ vy ojerure tetã gui ojepeꞌa aguã.
44,16,40,Haꞌe ramo nhuã gui oẽ ma vy Lídia ro py ranhe ovaẽ. Irmão kuery oexa vy omombaraetepa. Haꞌe gui ma ojeꞌoi.
44,17,1,  Haꞌe py ma oĩ judeu kuery onhemboꞌeaty.
44,17,2,Paulo gueko rami vy oo haꞌe kuery nhomboatya py. Mboapy sábado re haꞌe kuery reve ijayvu oikovy ipara re oĩa re.
44,17,3,Nhomboꞌe vy omombeꞌu porã. Haꞌe vy aipoeꞌi:— Cristo omanoague gui onhemboete jevy aguã rami oiko vaꞌekue. Jesus pẽvy amombeꞌu vaꞌe ae ma Cristo — heꞌi.
44,17,4,"Haꞌe vaꞌe kuery regua amongue oguerovia vy onhemoirũ Paulo haꞌe Silas re. Grego kuery heta avi Nhanderuete pe ikuai, kunhague omboetevepy voi."
44,17,5,"Haꞌe rã judeu kuery ma ndaꞌijaꞌei vy ojou avakue heko vai vaꞌe. Haꞌe vy omonoꞌõ reta vy opa marã rei nhomoingo tetã rupi. Jasom ropy oikepa, teta mbyte katy Paulo kuery ogueraaxe vy."
44,17,6,"Haꞌe rami teĩ ndojoui vy huvixa kuerya py ogueraa Jasom ae, amongue irmão kuery reve. Haꞌe vy aipoeꞌi:— Kovaꞌe kuery ma yvy jave re ikuai vaꞌe moingo eta reia, haꞌe gui apy ju rima ovaẽ raꞌe."
44,17,7,"Haꞌe gui Jasom ma ngoo py omovaẽ. Haꞌe vaꞌe kuery haꞌe javive César ayvu rami eꞌỹ ikuai, Jesus pe anho “Huvixave” heꞌi okuapy."
44,17,8,Haꞌe nunga ayvu heta vaꞌe haꞌe huvixa kuery oendu vy ipoxypa.
44,17,9,Haꞌe rami teĩ Jasom haꞌe amboae kuery gui peráta ojopy rire opoi ju.
44,17,10,Beréia py Paulo haꞌe Silas ovaẽagueHaꞌe rireꞌi pyavyve irmão kuery ma Beréia tetã katy ju omondouka Paulo haꞌe Silas. Haꞌe py ovaẽ ma vy judeu kuery onhemboꞌeaty oĩ vaꞌe katy jogueraa.
44,17,11,"Haꞌe gui Beréia pygua kuery ma Tessalônica pygua gui hiꞌaranduve vaꞌe vy ojapyxaka porã ayvu re oenduxe vy. Koꞌẽ nhavõ ipara oĩa re oikuaa pota guive, oikuaa aguã oendu vaꞌekue anhetẽ paa."
44,17,12,"Haꞌe rami vy heta ojerovia, grego regua kunhague omboetevepy, haꞌe avakue mbovy eꞌỹ avi."
44,17,13,Haꞌe rami rã judeu kuery Tessalônica pygua ma Beréia py avi ri ty raꞌe Nhanderuete ayvu Paulo omombeꞌua oikuaa vy haꞌe py ju ojeꞌoi nhombopoxy haꞌe nhomopuꞌãmba rei aguã.
44,17,14,Haꞌe ramo irmão kuery ojou porã Paulo omondouka voi aguã yeꞌẽ rembe peve. Haꞌe rã Silas haꞌe Timóteo ma opytave ranhe haꞌe py.
44,17,15,"Paulo re opena vaꞌe kuery ma Atenas peve ogueraa. Haꞌe kuery ojevy vy Paulo ijayvuague ogueraa Silas haꞌe Timóteo pe, oĩa py haꞌe kuery ou voi aguã."
44,17,16,Atenas tetã py Paulo ijayvuagueAtenas tetã py Paulo oirũ kuery oarõ jave tetã rupi mbaꞌemo raꞌangaa anho oĩ rã oexa vy ndojou porãi vaipa.
44,17,17,"Haꞌe nunga rupi ijayvu oikovy judeu kuery onhemboꞌeaty py, judeu haꞌe judeu eꞌỹ vaꞌe Nhanderuete mboetea rupi ikuai vaꞌe kuery reve. Haꞌe rami avi koꞌẽ nhavõ tetã mbyte rupi ijayvu haꞌe py ikuai vaꞌe reve."
44,17,18,"Haꞌe gui amongue onhemoꞌarandu vaꞌe epicureu haꞌe estóico regua ijayvu hexeve. Joupe-upe oporandu:— Mbaꞌe heꞌi vy tu po rami ijayvu katu rei vaꞌe? Tuuete mboae re teve ijayvu — heꞌi okuapy, mbaꞌeta Jesus reko omombeꞌu, onhemboete jevyague guive."
44,17,19,"Haꞌe rami vy ngupive ogueraa peteĩ henda Areópago hery vaꞌe py. Haꞌe vy aipoeꞌi:— Aỹ ma roikuaaxe mbaꞌe nunga pyau re pa renhomboꞌea. Mbaꞌeta remombeꞌu vaꞌe ma ore kuery ndoroikuaai teri. Roikuaaxe mbaꞌe ꞌrea pa haꞌe nunga — heꞌi okuapy. Mbaꞌeta Atenas pygua kuery haꞌe amboae regua haꞌe py ikuai vaꞌe voi amboae ramigua re ndoikuaa potai, mbaꞌemo ipyauve vaꞌe re rive ijayvu haꞌe ojapyxaka okuapy."
44,17,22,"Haꞌe ramo Areópago mbyte py Paulo opuꞌã vy aipoeꞌi:— Atenas pygua avakue, xee aexa rã peẽ kuery pembojerovia etea rupi anho pendekuai."
44,17,23,Mbaꞌeta tetã rupi aaxa avy vy aexa mbaꞌemo pembojerovia vaꞌety ikuai vaꞌe. Peteĩ aexa avi pembojeroviaaty re ipara oiny “ |yhwh{Kovaꞌe ma Nhanderuete jaikuaa eꞌỹ vaꞌe pegua” heꞌia vaꞌe. Haꞌe gui peikuaa vy eꞌỹ pembojerovia vaꞌe ae xee amombeꞌu porãve pẽvy.
44,17,24,"— Mbaꞌeta Nhanderuete yvy haꞌe yvy re opa mbaꞌe ikuai vaꞌe moingoare ma yva haꞌe yvy re ipoꞌaka vaꞌe vy oo avakue opo py ojapo vaꞌekue py noĩ,"
44,17,25,"neĩ nhande kuery po py nanhaipytyvõi ꞌrã mbaꞌeve py. Nhandegui mbaꞌeve oipota vaꞌeꞌỹ, mbaꞌeta nhande kuery haꞌe javive pe haꞌe ae omeꞌẽ nhanderekoverã, nhanepytuẽrã haꞌe opa mbaꞌe jareko vaꞌe."
44,17,26,"Peteĩꞌi gui nhanemoingo rakaꞌe opa marãgua yvy re nhandekuai vaꞌerã. Yma voi oaꞌanga rakaꞌe pa, haꞌe mamo ete pa peteĩ-teĩ regua ikuai aguã,"
44,17,27,"Nhanderuete jaeka aguã, haꞌe jaeka ete vy jajou aguã. Haꞌe rami avi nhandegui mombyry eꞌỹ oiko,"
44,17,28,"mbaꞌeta hexe vy jaiko, nhamyĩ haꞌe nhandekuai, peẽ kuery regua ijayvu kuaa vaꞌe “Mbaꞌeta ixuguigua meme jaiko”, heꞌia rami."
44,17,29,"Haꞌe gui Nhanderuete gui meme jaikoague jaikuaa vy jaikuaa avi mbaꞌemo ouro guigua rami eꞌỹ oikoa, neĩ prata haꞌe ita gui avakue oꞌarandua rupi haꞌe oikuaa rami ojapo vaꞌekue rami eꞌỹ guive."
44,17,30,— Haꞌe gui ymave rupi jaikuaa vy eꞌỹ mbaꞌemo vai jajapoague re Nhanderuete nanhanembopagai. Haꞌe rami teĩ aỹ ma oikuaa uka avakue opa rupi ikuai vaꞌe ojeko rerova aguã.
44,17,31,Mbaꞌeta oaꞌanga ma yvy re ikuai vaꞌe ombopagapa aguã ára. Haꞌevea rami ꞌrã ombopaga uka peteĩ ava omoĩ vaꞌekue pe. Haꞌe vaꞌe ma jaikuaa pavẽ aguã omanoague gui omboete ju — heꞌi.
44,17,32,"Amongue ojojai rei, haꞌe rã amboae kuery ma ogueroviaagueOmanoague gui Jesus onhemboeteague re Paulo ijayvu rã haꞌe kuery oendu vy amongue ojojai rei. Haꞌe rã amboae kuery ma— Amboae ára ma emombeꞌuve ju povaꞌe nunga roenduve aguã — heꞌi okuapy."
44,17,33,Haꞌe ramo Paulo ojepeꞌa haꞌe kuery mbyte gui.
44,17,34,"Ikuai avi amongue avakue oguerovia vy hexe onhemoirũ vaꞌe. Haꞌe kuery regua ma Areópago pygua Dionísio, haꞌe peteĩ kunha Dâmaris hery vaꞌe. Haꞌe vaꞌe kuery reve ikuaive amboae kuery."
44,18,1,Corinto tetã py Paulo ovaẽagueHaꞌe vaꞌe rire Atenas tetã gui Paulo oẽ vy Corinto katy ju oo.
44,18,2,"Haꞌe py ma peteĩ judeu Ponto guigua oexa Áqüila hery vaꞌe. Roma tetã gui huvixa Cláudio judeu kuery omoxẽmba ramo Itália gui oẽ vy Corinto py ovaẽ ramoꞌi vaꞌekue guaꞌyxy Priscila reve. Haꞌe vaꞌe kuery re Paulo onhemboja., "
44,18,4,Haꞌe gui sábado nhavõ ijayvu oikovy judeu kuery onhemboꞌeaty py. Judeu haꞌe grego kuery pe omombeꞌu oikovy ayvu.
44,18,5,
44,18,6,Haꞌe rami teĩ haꞌe kuery ijayvu vaikue reve opuꞌãmba ramo Paulo oao ombojaity vy aipoeꞌi:— Peneakã re ae toĩ penderuguy pemoẽ ukaague re pepaga aguã.“Peneakã re ae toĩ penderuguy pemoẽ ukaague re pepaga aguã” heꞌia ma haꞌe kuery ae ndojereraa jepe ukaxei rire opaga aguã re ijayvu vy. Xee ma haꞌe nunga py ndaxepo kyꞌai. Aỹ gui ma amboae regua kuery pe ju ꞌrã aa amombeꞌu — heꞌi.
44,18,7,"Haꞌe gui ojepeꞌa vy peteĩ ava Tício Justo hery vaꞌe ro py ovaẽ, judeu kuery onhemboꞌeaty yvyꞌiry oĩ vaꞌea py. Haꞌe vaꞌe ava ma Nhanderuete renonde ojererokyjea rupi oiko."
44,18,8,Haꞌe gui onhemboꞌeaty pygua ruvixa Crispo hery vaꞌe ma Senhor re ojerovia okuapy ngoo pygua kuery haꞌe javi reve. Corinto pygua kuery voi ayvu oendu vy heta oguerovia vy onhemongarai uka.
44,18,9,"Haꞌe gui pyávy Senhor ojexa uka Paulo pe. Haꞌe vy aipoeꞌi:— Ekyje eme. Haꞌe rami ꞌrãgue py ndeayvuve tema rekyrirĩ eꞌỹ re,"
44,18,10,"mbaꞌeta xee aiko ndereve. Avave rei ndere nopuꞌãi ꞌrã mbaꞌemo vai ojapo aguã, mbaꞌeta kovaꞌe tetã py heta areko xejeupe guarã — heꞌi."
44,18,11,Haꞌe ramo haꞌe py ma peteĩ maꞌetỹ haꞌe mboapy meme jaxy re oiko. Nhomboꞌea rupi oiko Nhanderuete ayvu re.
44,18,12,Huvixa Gálio renonde Paulo ojexa ukaagueAcaia pygua huvixa Gálio oĩ jave py ma judeu kuery peteĩ rami opuꞌã okuapy Paulo re. Nhomboayvuaty py ogueraa vy aipoeꞌi:— Kovaꞌe ava ma nhomboꞌe oikovy lei re oĩa rami eꞌỹ Nhanderuete omboetea aguã re — heꞌi okuapy.
44,18,14,"Haꞌe ramo Paulo ombovai ta jave huvixa Gálio aipoeꞌi judeu kuery pe:— Judeu kuery, mbaꞌemo vai ete, eꞌỹ vy jojukaague, mbaꞌemo ndaꞌevei ete vaꞌe re pendeayvu vaꞌe rire haꞌeve ꞌrãgue xee aikuaa pota aguã. Haꞌe rã ayvukue, tery haꞌe pẽvygua lei re ri pendeayvu ta vy peikuaa pota peẽ ae haꞌe nunga re. Xee ma haꞌe nunga re ndaikuaa potai ꞌrã — heꞌi. Haꞌe rami vy nhomboayvuaty gui omoẽmba ju."
44,18,17,Haꞌe ramo haꞌe kuery haꞌe javi ma judeu kuery onhemboꞌeaty pygua ruvixa Sóstenes ojopy vy oinupãmba nhomboayvua kuery renonde. Haꞌe rami teĩ Gálio ma haꞌe nunga re voi ndoikuaa potai.
44,18,18,"Mokoĩguea ayvu mombeꞌu vy ooague gui Paulo ojevyagueHaꞌe py ma Paulo opytave ranhe heta ára. Haꞌe vaꞌe rire irmão kuerya gui oo vy Síria katy ju oguata. Ngupive ogueraa Priscila haꞌe Áqüila. Haꞌe rami eꞌỹ mbove Cencréia py onhopĩ uka oakã, mbaꞌemo ojapo aguã re onhemboayvuague ojapopa ma rire."
44,18,19,"Haꞌe gui ma Éfeso tetã py ovaẽ oirũ kuery oeja aguã py. Haꞌe rã haꞌe ma judeu kuery onhemboꞌeaty py oike vy haꞌe kuery pe omombeꞌu ayvu. Haꞌe kuery ojerure opytave aguã haꞌe py, teĩ ndaꞌevei."
44,18,21,Haꞌe rã haꞌe kuerya gui oo ta vy aipoeꞌi:— Nhanderuete oipota ramo ajevy ju ꞌrã peẽ kuerya py — heꞌi. Haꞌe gui kanoã py ojeupi vy oove Éfeso gui.
44,18,22,Cesaréia py ovaẽ vy oguejy vy Jerusalém tetã re oo. Haꞌe pygua igreja pe oxarurapa ma vy Antioquia katy ju oguejy ovy.
44,18,23,Haꞌe py ma oiko are rire oo ju. Galácia haꞌe Frígia yvy rupi oaxa vy omombaraeteve ovy temimboꞌe kuery haꞌe javive.
44,18,24,"Mboapykuea ayvu mombeꞌua rupi Paulo oguata, haꞌe Éfeso py Apolo ovaẽagueHaꞌe vaꞌe jave py Éfeso py ma peteĩ judeu ovaẽ, Alexandria tetã guigua Apolo hery vaꞌe. Haꞌe vaꞌe ma ijayvu kuaa, haꞌe ipara oikuaapa vaꞌe,"
44,18,25,"Senhor reko re omboꞌe pyre. Ikyreꞌỹ vy ijayvu Jesus reko re, haꞌevea rami nhomboꞌe oikovy guive, nhomongarai jave guare anho oikuaa vaꞌeri."
44,18,26,"Haꞌe rami ranhe okyjea py eꞌỹ ijayvu judeu kuery onhemboꞌeaty py. Haꞌe ijayvu rã Priscila haꞌe Áqüila oendu vy ogueraa, haꞌe vy ixupe omombeꞌu porãve Nhanderuete reko.; "
44,18,27,"Acaia katy Apolo ooxe ramo irmão kuery omonhanima, temimboꞌe kuery pe ombopara guive omovaẽ aguã. Haꞌe py ovaẽ ma vy opa mbaꞌe py oipytyvõ Nhanderuete omboaxy rã ojerovia vaꞌe kuery, mbaꞌeta ijayvu kuaa ete vy pavẽ oendua py ipoꞌaka judeu kuery re, mbaꞌeta ipara oĩ vaꞌe gui omombeꞌu vy oikuaa uka Jesus ae Cristo oikoa."
44,19,1,Éfeso py Paulo ovaẽagueCorinto tetã py Apolo oiko jave Paulo ma yvy rupi oguata vy Éfeso tetã py ovaẽ. Haꞌe py ma amongue temimboꞌe kuery ojou vy
44,19,2,"oporandu haꞌe kuery pe:— Peẽ kuery pa pejerovia ramo pendere ou Nheꞌẽ Kyꞌa Eꞌỹ?Haꞌe kuery ombovai:— Any, ore kuery ma noroendui ae Nheꞌẽ Kyꞌa Eꞌỹ oiko vaꞌea — heꞌi okuapy."
44,19,8,Tirano nhomboꞌeaty py Paulo nhomboꞌeagueHaꞌe gui ma judeu kuery onhemboꞌeaty py Paulo oo vy nhomboꞌe. Mboapy jaxy re okyjea py eꞌỹ nhomboꞌe vy omombeꞌu oikovy Nhanderuete poꞌakaa.
44,19,9,Haꞌe rã amongue ma ndogueroviai haꞌe noenduxei vy heta vaꞌe kuery oendua py ijayvu vai okuapy Senhor reko re. Haꞌe ramo haꞌe kuerya gui Paulo oguerojepeꞌa temimboꞌe kuery. Haꞌe gui ma Tirano hery vaꞌe nhomboꞌeaty py ju omboꞌe oikovy koꞌẽ nhavõ.
44,19,10,"Mokoĩ maꞌetỹ re nhomboꞌea rami oiko ramo Ásia pygua kuery haꞌe javi oendu Senhor ayvu, judeu haꞌe grego kuery voi."
44,19,11,Paulo po py Nhanderuete mbaꞌemo porã ete ojapo oikovy opoꞌakaa rupi.
44,19,12,"Panhero haꞌe avental Paulo oiporu vaꞌety ma imbaꞌeaxy vaꞌe ikuaia rupi heraa ramo okuerapa ꞌrã imbaꞌeaxya gui, nheꞌẽ vai ikuai vaꞌekue voi ojepeꞌapa ꞌrã."
44,19,13,"Haꞌe gui amongue judeu kuery nheꞌẽ vai peꞌaa rupi ikuai vaꞌe ma onheaꞌanga Senhor Jesus rery rupi nheꞌẽ vai oipeꞌa aguã. Haꞌe vy aipoeꞌi:— Xee aipoaꞌe pejepeꞌa aguã Jesus rery Paulo omombeꞌu vaꞌe rupi — heꞌi. Haꞌe rami ojapo vaꞌe ma peteĩ judeu sacerdote yvateve vaꞌe Ceva hery vaꞌe raꞌy kuery, haꞌe javi vy sete ikuai."
44,19,15,"Haꞌe rami rã haꞌe kuery pe nheꞌẽ vai ombovai:— Jesus ma xee aikuaa, Paulo guive. Haꞌvy peẽ, mavaꞌe tu peẽ? — heꞌi."
44,19,16,Haꞌe rami vy haꞌe kuery re nheꞌẽ vai onhemondea vaꞌe opo vy ipoꞌaka haꞌe kuery haꞌe javive re. Opa marã oguereko axy ramo ipire rei haꞌe ijaipa rei reve onhamba oo oĩa gui.
44,19,17,"Haꞌe nungakue Éfeso py ikuai vaꞌe oendupa, judeu haꞌe grego kuery. Haꞌe rami vy haꞌe javive ojererokyje vy omboete okuapy Senhor Jesus rery."
44,19,18,Oguerovia vaꞌe kuery heta ou vy onhemombeꞌu. Mbaꞌemo vai ojapoague omombeꞌupa.
44,19,19,Heta avi onhemboꞌe vaikue vaꞌekue okuaxia oguerupa vy oapypa pavẽ renonde. Kuaxia para repykue re oikuaa pota vy cinqüenta mil ára repy oikuaa.
44,19,20,Haꞌe rami vy Senhor ayvu oenduave haꞌe ipoꞌakave ovy.
44,19,21,
44,19,22,"Mokoĩ opytyvõaty Timóteo haꞌe Erasto omondouka Macedônia katy. Haꞌe rã haꞌe ma Ásia py ranhe opytave. Demétrio nhomopuꞌãmba reiagueHaꞌe vaꞌe jave py heta opuꞌã okuapy Senhor reko rami ikuai vaꞌe re. Mbaꞌeta peteĩ ava oiko ouro re ombaꞌeapo vaꞌety Demétrio hery vaꞌe, prata gui xyete ramigua Diana raꞌangaa ojapo vaꞌe. Haꞌe nunga repykue gui hexeve ombaꞌeapo vaꞌe kuery oguerekopa. Haꞌe gui guexeve ombaꞌeapo vaꞌe kuery omboatypa vy aipoeꞌi haꞌe kuery pe:— Avakue, peikuaa kovaꞌe nunga gui jajoupaa."
44,19,26,"Pendu haꞌe pexaa rami Éfeso tetã py haꞌe Ásia yvy haꞌe javi rupi raiꞌi Paulo nhomboꞌe vy heta ojapo mbaꞌemo raꞌangaa nomboetevei aguã rami, mbaꞌeta ijayvu avakue opo py taꞌangaa ojapo vaꞌekue tuuete eꞌỹ oikoa rami."
44,19,27,"Haꞌe nunga rupi nhanerembiapo re ndojeroviaavei. Haꞌe rami anho eꞌỹ, nhandexyete Diana ipoꞌakapa vaꞌe pegua templo eteve voi nomboetevei. Haꞌe rami vy ombovaipa ꞌrã Ásia haꞌe yvy jave re ikuai vaꞌe omboete vaꞌe yvatea — heꞌi."
44,19,28,"Haꞌe nunga haꞌe kuery oendu vy ipoxypa, haꞌe vy ojapuka-pukai:— Éfeso pygua xyete Diana ma yvate ete — heꞌi okuapy."
44,19,29,"Tetã haꞌe javi rupi opa marã ojapura okuapy vy onoꞌõaty oĩ vaꞌe katy ojeꞌoi pavẽ. Ngupive ogueraa Paulo irũ kuery Gaio haꞌe Aristarco, Macedônia gui ou vaꞌekue."
44,19,30,Paulo voi heta vaꞌe kuery pe ojexa ukaxe teĩ temimboꞌe kuery nomondoukai.
44,19,31,Ásia pygua huvixa kuery Paulo irũ ikuai vy ixupe ojerure uka avi onoꞌõaty py oo eꞌỹ aguã.
44,19,32,"Onoꞌõ vaꞌe regua amongue ojapukai peteĩ rami, haꞌe rã amboae kuery ma amboae rami ojapukai. Joo rami eꞌỹ-eꞌỹ ijaty vaꞌe ikuai. Heta vaꞌe kuery neĩ mbaꞌerã pa onoꞌõmba okuapya ma ndoikuaai."
44,19,33,"Haꞌe ramo teta mbyte gui judeu kuery ogueru Alexandre, haꞌe vy pavẽ renonde katy omoanha. Haꞌe vaꞌe ma ojapo opo py heta vaꞌe kuery pe ijayvuxea rami."
44,19,34,Haꞌe rami teĩ judeu oiko raꞌea haꞌe kuery oikuaa vy peteĩ rami ojapukai okuapy mokoĩ hora re rãndaꞌu:— Éfeso pygua xyete Diana ma yvate ete — heꞌi okuapy.
44,19,35,"Haꞌe vaꞌe tetã py oiko kuaxia mboparaaty. Haꞌe vaꞌe ma opuꞌã vy omokyrirĩ heta vaꞌe kuery. Haꞌe vy aipoeꞌi:— Avakue Éfeso pygua, pavẽ oikuaa ae ma Diana ipoꞌakapa vaꞌe raꞌangaa pegua templo re nhande Éfeso tetã pygua kuery nhapena vaꞌea, haꞌe Júpiter-a gui taꞌangaa hoꞌa vaꞌekue re guive."
44,19,36,"Haꞌe nunga avave rei amboae rami ndoikuaai ꞌrã. Haꞌe nunga rupi pekyrirĩ ꞌrãgue, mbaꞌeve pejapo eme peikuaa pota porã eꞌỹ re."
44,19,37,"Mbaꞌeta pevaꞌe avakue apy peru vaꞌekue ma templo mbovaipaa rupi eꞌỹ ikuai, neĩ nhandexyete re voi ndaꞌijayvu vai guive."
44,19,38,"Xapyꞌa rei Demétrio haꞌe hexeve ombaꞌeapo vaꞌe kuery ri amongue re ijayvu aguã oguereko ramo oaꞌangaa ae ma huvixa nhomboayvua kuery oikuaa pota aguã ára, joe pendeayvu aguã."
44,19,39,Haꞌe rã amboae ramigua re ri peikuaa potaxe ramo ma nhanhomboaty aguã ára oaꞌanga pyre py ꞌrã jaikuaa pota.
44,19,40," Mbaꞌeta nhandevy pe voi ndaꞌevei ange oiko vaꞌekue re ijayvua gui, nhapuꞌãmba reiague rami omombeꞌua rã. Mbaꞌeta haꞌe rami rã peteĩ henda py ma voi nanhamombeꞌu porã kuaai ꞌrã mbaꞌerã pa nhanhomboatyague — heꞌi. Haꞌe rami ijayvu ma vy ijaty vaꞌekue omondoukapa ju. -"
44,20,1,"Teĩgue ju Macedônia haꞌe Grécia rupi Paulo oguataagueHaꞌe kuery opa marã ikuaia gui opytuꞌupa ma ramo Paulo oenoĩ uka temimboꞌe kuery. Omombaraetea rupi ijayvu ma vy oipopyypa, haꞌe gui oo Macedônia katy."
44,20,2,Tekoa ikuai vaꞌe rupi oaxa vy nhomongeta haꞌe nhomombaraete ovy. Haꞌe gui Grécia katy ju oo.
44,20,3,Haꞌe py ma mboapy jaxy re oiko. Síria katy oo ta oikovy vy oendu judeu kuery hexe opuꞌãmbaxea. Haꞌe rami vy Macedônia rupi ju ojevy.
44,20,4,"[Ásia peve omoirũ vaꞌe kuery ma povaꞌe: Beréia pygua Pirro raꞌy Sópatro, Aristarco, Tessalônica pygua Secundo, Derbe pygua Gaio, haꞌe gui Timóteo, Tíquico haꞌe Ásia pygua Trófimo."
44,20,6,Haꞌe gui ngaru mbojape imbovua revegua eꞌỹa ára oaxa ma rire Filipos gui roo yy rupi. Haꞌe gui peteĩ nhiruĩ araa py ma Trôade py rovaẽ haꞌe kuery ikuaia py. Haꞌe py ma peteĩ semana ropyta.
44,20,7,Trôade py Paulo nhomboꞌeagueSemana ijypya ára py mbojape roipeꞌã-peꞌãꞌi aguã ronhomboaty rã Paulo nhomongeta. Koꞌẽ jevy oove ta vy pytũ mbyte peve ijayvu. Opy ronhomboatya py heta oĩ tataendy.
44,20,9,Haꞌe py peteĩ kunumi oĩ Êutico hery vaꞌe janela py oguapy oinya py. Haꞌe vaꞌe ma Paulo ndaꞌijayvupai ete ramo oke. Oke ete vy janela yvateve vaꞌe gui hoꞌa yvy py. Haꞌe gui heꞌõgue ojopya.
44,20,10,"Haꞌe ramo Paulo oguejy vy ojeroꞌa hiꞌáry. Oikuavã vy aipoeꞌi:— Penhemondyi eme, hekove oime teri — heꞌi."
44,20,11,"Ojeupi ju vy oipeꞌã mbojape, haꞌe hoꞌu. Nhomongetave ju koꞌẽmba peve. Haꞌe gui mae ma oo."
44,20,12,Haꞌe rã kunumi vaꞌe okuera jevy rã pavẽ oexa vy oguerovyꞌa ete okuapy. Haꞌe vy ogueraa ju okuapy oikove vaꞌe.
44,20,13,"Assôs gui Paulo oo vy Mileto py ovaẽagueOre roove vy kanoã py roĩ, haꞌe Assôs katy roo. Haꞌe py roarõ Paulo yvy rupi ooa ja, haꞌe rami aguã orevy ijayvu rire."
44,20,14,"Assôs py orea py ju ovaẽ ma ramo orereve oĩ avi kanoã py, haꞌe vy Mitilene katy ju roo."
44,20,15,"Haꞌe gui roove vy koꞌẽ jevy roaxa Quios ypaꞌũ katyꞌi rupi. Areꞌỹꞌi re rovaẽ Samos py, haꞌe koꞌẽ jevy Mileto py ju rovaẽ. Mbaꞌeta Paulo ijayvu ma voi Ásia yvy re ndopyta arexei vy Éfeso tetã py ovaẽ eꞌỹ aguã re, mbaꞌeta ojapura Pentecostes ára Jerusalém py oiko aguã, haꞌeve ramo."
44,20,17,Mileto py Éfeso pygua igreja re opena vaꞌe kuery omongetaagueMileto tetã gui Paulo oenoĩ uka Éfeso pygua igreja re opena vaꞌe kuery.
44,20,18,Oĩa py ovaẽmba ma ramo aipoeꞌi haꞌe kuery pe:— Peẽ peikuaa porã marã rami pa peẽ kuery reve aikoague Ásia py avaẽ ypya ára guive.
44,20,19,"Mbaꞌeta anhemboyvatevea rupi eꞌỹ Senhor pe ete aiko xerexay haꞌe aiko axya py, mbaꞌeta judeu kuery xereko aꞌã vy xemoingo axy ramo."
44,20,20,"Haꞌe rami teĩ xee ndajepeꞌai romombaraetea rupi xeayvua gui. Haꞌe nunga re romboꞌe aikovy pavẽ oendua rupi, haꞌe peteĩ-teĩ ro rupi guive. Judeu haꞌe grego kuery pe amombeꞌu aikovy Nhanderuete re ojeko rerova vy nhande-Senhor Jesus [Cristo re ojerovia aguã."
44,20,22,"— Aỹ ma xepyꞌa re aendu Jerusalém katy aaxea, haꞌe py xere oiko vaꞌerã ndaikuaai teĩ."
44,20,23,Mbaꞌeta tetã nhavõ rupi xee aa rupi Nheꞌẽ Kyꞌa Eꞌỹ oikuaa uka nhuã py xembotya haꞌe xemoingo axya ꞌrãa.
44,20,24,"Haꞌe rami teĩ mbaꞌeve py xee naendui ajeayvua, ajapo ꞌrã vaꞌekue ajapopaxea anho. Haꞌe vaꞌe ma xerembiaporã Senhor Jesus gui ae ajopy vaꞌekue, Nhanderuete nhanemboaxya regua ayvu porã amombeꞌu aguã."
44,20,25,"— Peẽ kuery mbyte Nhanderuete poꞌakaa re romboꞌe aikovy rire teĩ aỹ ma aikuaa xerova ndapexavei ma ꞌrãa. Haꞌe nunga rupi kovaꞌe ára xee anhemombeꞌu porã pẽvy: Xee ndaxepo kyꞌai peẽ mavaꞌeve ruguy py, mbaꞌeta peteĩgueve ndajepeꞌai Nhanderuete oipota vaꞌe haꞌe javi amombeꞌua gui."
44,20,28,"Pepena pendejee ae haꞌe vexaꞌi kuery haꞌe javi re, haꞌe vaꞌe kuery re opena vaꞌerã Nheꞌẽ Kyꞌa Eꞌỹ penemoĩ rire. Haꞌe vaꞌe ma Nhanderuete pegua igreja kuery nguguy py ae ojogua vaꞌekue."
44,20,29,"Xee aikuaa rã aa ma rire penembyte oiko ꞌrã guary kuery nhomondoropaarã, vexaꞌi kuery omboaxya rupi eꞌỹ."
44,20,30,"Peẽ kuery regua voi opuꞌã ꞌrã avakue haꞌeve eꞌỹa rami nhomboꞌe vaꞌe, ojee ae temimboꞌe kuery oguerova aguã. Haꞌe nunga rupi peikuaa pota. Penemaꞌenduꞌa mboapy maꞌetỹ re xeayvu aikovyague re. Ara py haꞌe pyávy ndapytuꞌui xerexay reve peteĩ-teĩ romongetaa gui."
44,20,32,"— Haꞌe gui aỹ ma Senhor po py romboaxa, ayvu nhanemboaxya regua rupi vy penembaraete aguã, mbaꞌeta ijayvu ma ipoꞌaka penemombaraete vy pendevy guarã omeꞌẽ aguã ikyꞌa eꞌỹ vaꞌe kuery haꞌe javi reve."
44,20,33,"Xee ma napenai vaꞌekue avave mbaꞌe prata, ouro, neĩ ao re."
44,20,34,Peẽ voi peikuaa xepo py ae ajouague xee haꞌe xerevegua kuery roipota vaꞌe.
44,20,35,"Opa mbaꞌe py pẽvy aexa uka nhambaꞌeapo vy iporiaukueꞌi nhaipytyvõ aguã. Penemaꞌenduꞌa Senhor Jesus ae aipoeꞌiague re: “Joupe mbaꞌemo nhameꞌẽ vy javyꞌave ꞌrã jajopya gui”, heꞌiague re."
44,20,36,"Haꞌe kuery reve Paulo onhemboꞌeagueHaꞌe rami Paulo ijayvupa ma vy guenapyꞌã re oĩ, haꞌe onhemboꞌe oiny haꞌe kuery haꞌe javi reve."
44,20,37,"Haꞌe ramo ojaeꞌo pavẽ. Oikuavã vy oayvupa. Ndovyꞌavei okuapy, “Xerova ndapexavei ꞌrã”, heꞌi rire. Haꞌe vy omoirũ heravy kanoã ituia py peve."
44,21,1,"Tiro tetã py Paulo ovaẽagueHaꞌe kuerya gui rojepeꞌa rire kanoã ajukue regua py roo. Rojeꞌoi yvi vy Cós py rovaẽ. Koꞌẽ jevy Rodes py, haꞌe gui ma Pátara py ju rovaẽ."
44,21,2,Peteĩ kanoã Fenícia katy oo vaꞌe rojou vy haꞌe vaꞌe py ju roĩ. Haꞌe vy roove.
44,21,3,"Chipre ypaꞌũ oreaxua regua ojekuaa maa gui roeja vy Síria yvy katy ju roo. Haꞌe gui ma Tiro tetã py rovaẽ, mbaꞌeta haꞌe py mbaꞌemo omboguejya ꞌrã kanoã gui."
44,21,4,Haꞌe py temimboꞌe kuery rojou vy sete ára ropyta haꞌe py. Haꞌe vaꞌe kuery ma Nheꞌẽ gui oikuaa vy Paulo pe ijayvu Jerusalém katy oo eꞌỹ aguã.
44,21,5,Haꞌe rami teĩ areꞌỹꞌi re rojepeꞌa vy roove ju. Haꞌe kuery haꞌe javive oremoirũ imondovy guaꞌyxy haꞌe guaꞌy kuery reve. Tetã rovai roo vy ita kuꞌi reia py orerenapyꞌã re roĩ vy ronhemboꞌe rokuapy haꞌe py.
44,21,6,Haꞌe gui peteĩ-teĩ rojopopyy ma vy roĩ ju kanoã py. Haꞌe rã haꞌe kuery ma ngoo katy ju ojevypa.
44,21,7,Cesaréia py Paulo ovaẽagueHaꞌe gui Tiro tetã gui roove vy Ptolemaida py rovaẽ. Haꞌe py ma roxarura irmão kuery ikuai vaꞌe pe. Peteĩ ára orekuai haꞌe kuery reve.
44,21,8,"Koꞌẽ jevy rojepeꞌa vy Cesaréia katy roo. Haꞌe py ma Filipe ro py rovaẽ vy ropyta hexeve. Haꞌe vaꞌe ma ayvu porã mombeꞌuarã sete omoĩ mbyre regua. Haꞌe ma irundy guajy omenda eꞌỹ vaꞌe oguereko, profeta meme ikuai."
44,21,10,Haꞌe py orekuai are ma rire Judéia gui ou peteĩ profeta Ágabo hery vaꞌe.
44,21,11,"Haꞌe vaꞌe ma orea py ovaẽ vy ojora Paulo kuꞌakuaa. Haꞌe vaꞌe py ma opy haꞌe opo ojokua reve aipoeꞌi:— Po rami Nheꞌẽ Kyꞌa Eꞌỹ oikuaa uka: Nami judeu kuery Jerusalém pygua ojapo ꞌrã kovaꞌe kuꞌakuaa ja re, mbaꞌeta omboaxa ꞌrã judeu eꞌỹ vaꞌe kuery po py — heꞌi."
44,21,12,Haꞌe vaꞌe ayvu roendu vy haꞌe py ikuai vaꞌe haꞌe javi reve Paulo pe rojerure rokuapy Jerusalém katy oo veꞌỹ aguã.
44,21,13,Haꞌe ramo ombovai:— Mbaꞌe tu pejapo pejaeꞌo haꞌe xemokangy vy? Mbaꞌeta xevy pe ma haꞌevepa rei Senhor Jesus rery káuxa Jerusalém tetã py nhuã py aa haꞌe amano aguã voi — heꞌi.
44,21,14,"Haꞌe rami rã ndorojokoi vy ropytuꞌu, haꞌe vy— Tove toiko Senhor oipota vaꞌe — roꞌe."
44,21,15,Haꞌe vaꞌe rire roiko katupa ma vy Jerusalém katy rojeꞌoi.
44,21,16,"Temimboꞌe kuery Cesaréia gui ou vaꞌekue regua oo avi orerupive. Haꞌe vaꞌe kuery ma peteĩ temimboꞌe yma ogueraa avi Chipre py ituiꞌi vaꞌekue Mnasom hery vaꞌe, mbaꞌeta haꞌe vaꞌe ma ngoo py oremovaẽ vaꞌerã."
44,21,17,Jerusalém py Paulo ovaẽagueJerusalém py rovaẽ ma ramo irmão kuery ovyꞌa reve oremovaẽ.
44,21,18,Koꞌẽ jevy orereve Tiago-a py Paulo oo oexa aguã. Igreja re opena vaꞌe kuery haꞌe javi ijaty raꞌe.
44,21,19,Haꞌe ramo Paulo oxarurapa ma vy omombeꞌu judeu eꞌỹ vaꞌe ikuaia rupi ombaꞌeapo rã mbaꞌemo Nhanderuete ojapoague haꞌe javi.
44,21,20,"Haꞌe nunga haꞌe kuery oendu vy oguerovyꞌa okuapy Nhanderuete. Haꞌe gui ma Paulo pe aipoeꞌi:— Haꞌe rami avi irmão, apy rexa nhiꞌã heta ikuai judeu kuery regua ojerovia vaꞌe. Haꞌe vaꞌe kuery haꞌe javi ma lei re oĩa rami anho ikuai. Haꞌe kuery pe ma omombeꞌua ma ndereko ramigua. Haꞌe vy aipoꞌea: “Amboae regua ikuaia rupi Paulo omboꞌe judeu kuery Moisés ojapo uka vaꞌekue gui ojepeꞌa aguã re, guaꞌy kuery pire omboi eꞌỹ, neĩ lei re oĩa rami veꞌỹ ikuai aguã”, ꞌea ndereko ramigua rive omombeꞌu vy. Haꞌe rami rã mbaꞌexa ꞌrã tu jajapo? Mbaꞌeta ndee revaẽague oikuaa pavẽ ꞌrã. Haꞌe nunga rupi ejapo oreayvu taa. Apy ore kuery regua ikuai irundy avakue onhemboayvuague ojapo aguã rami ikuai vaꞌe. Haꞌe vaꞌe kuery reve tereo, haꞌe ndee voi ejekyꞌaꞌo uka haꞌe kuery reve, haꞌe emeꞌẽ haꞌe kuery oakã onhopĩ uka aguã regua. Haꞌe ramo ꞌrãe oikuaa pavẽ ndereko re ijayvuague anhetẽ eꞌỹa, haꞌe ndee voi lei re oĩa rami reiko avia. Haꞌe rã judeu eꞌỹ vaꞌe regua ojerovia vaꞌe pe ma oreayvu romondouka ae ma, haꞌe kuery hoꞌu eꞌỹ aguã mbaꞌemo raꞌangaa pe ojuka pyre, huguykue, neĩ mymba ojyryvipy pyre roꞌokue, haꞌe gui itavy rei eꞌỹ aguã — heꞌi."
44,21,26,"Haꞌe ramo Paulo ma koꞌẽ jevy avakue ogueraa vy haꞌe kuery reve ojekyꞌaꞌo uka. Haꞌe vy templo py oike vy omombeꞌu ojekyꞌaꞌoa ára rakaꞌe pa opa ꞌrãa, haꞌe peteĩ-teĩ rekovia mymba omeꞌẽ aguã."
44,21,27,Paulo ojopy okuapyagueSete araa opa ta ma jave judeu kuery Ásia gui ou vaꞌekue regua ma Paulo templo py oĩ rã oexa vy ombopoxy heta vaꞌe kuery haꞌe javi. Haꞌe rami vy ojopy vy
44,21,28,"ojapukai:— Avakue Israel regua, orepytyvõ ke! Kovaꞌe ava ma opa rupi nhomboꞌe oikovy nhande kuery rovai guarã, lei haꞌe kovaꞌe oo rovai guive. Aỹ katuve ma grego kuery ogueroike kuri templo py. Haꞌe rami py omongyꞌapa kovaꞌe oo ikyꞌa eꞌỹ vaꞌekue — heꞌi okuapy."
44,21,29,Haꞌe rami ijayvu mbaꞌeta oexa vaꞌekue Éfeso pygua Trófimo hexeve tetã py oĩ rã. Haꞌe rami vy oexaꞌã teĩ Paulo templo py ogueroikea re.
44,21,30,Haꞌe ramo tetã haꞌe javi rupi heta vaꞌe kuery opuꞌãmba vy onhamba jogueruvy. Haꞌe vy Paulo ojopy vy ombotyryry heravy templo ropy gui. Haꞌe ramove ombotypa vyvoi okẽ.
44,21,31,Haꞌe kuery ojukaxe ete ramo xondaro ruvixa pe omombeꞌua Jerusalém pygua kuery opuꞌãmba okuapya.
44,21,32,"Haꞌe ramo haꞌe vaꞌe ogueru vyvoi xondaro kuery, huvixa yvyĩve vaꞌe reve. Onhamba jogueruvy heta vaꞌe kuery mbyte katy. Haꞌe ramo huvixa haꞌe xondaro kuery ovaẽ rã heta vaꞌe kuery oexa vy opytuꞌupa Paulo oinupãa gui."
44,21,33,"Xondaro ruvixa ovaẽ vy ojopy Paulo, haꞌe mokoĩ corrente py ojokua uka. Haꞌe vy oporandu mavaꞌe paa, haꞌe mbaꞌe pa ojapoague re."
44,21,34,"Heta vaꞌe kuery regua amongue ojapukai peteĩ rami, haꞌe rã amboae kuery ma amboae rami ojapukai. Joo rami eꞌỹ-eꞌỹ ojapukai rã anhetẽa huvixa ndoikuaai vy xondaro kuery okeaty katy ju ogueraa uka Paulo."
44,21,35,"Tape pyrõ-pyrõaꞌi py ovaẽ vy xondaro kuery oupi heravy, heta vaꞌe kuery joꞌa rei ramo. Mbaꞌeta heta vaꞌe kuery hakykue katy gui ou vy ojapukai:— Pejuka — heꞌi okuapy."
44,21,37,Haꞌe gui Paulo ogueroike ta ma jave aipoeꞌi huvixa pe:— Haꞌeve pa ndereve xeayvu aguã mbaꞌemo re?Ombovai:— Ndee ri tyꞌy grego ayvu py ndeayvu kuaa vaꞌe?
44,21,38,"Ndee eꞌỹ teve Egito pygua yma renhomopuꞌãmba vaꞌekue, haꞌe tekoa eꞌỹa katy quatro mil porojukaa reraa vaꞌekue? — heꞌi."
44,21,39,"Haꞌe ramo Paulo ombovai:— Xee ma judeu regua, Tarso tetã omboetevepy vaꞌe pygua aiko Cilícia yvy re. Haꞌe gui ndevy pe ajerure heta vaꞌe kuery pe xeayvu aguã — heꞌi."
44,21,40,— Haꞌeve — heꞌi ma ramo Paulo opuꞌã hoꞌamy tape pyrõ-pyrõaꞌi py. Opo py ojapo heta vaꞌe kuery pe okyrirĩ aguã. Haꞌe kuery okyrirĩmba rã hebraico ayvu py ijayvu vy aipoeꞌi:
44,22,1,"Paulo guekokue omombeꞌuague— Keꞌy kuery haꞌe xeryvy kuery, pendu ke aỹ xerekokue amombeꞌu rã — heꞌi."
44,22,2,Haꞌe ramo hebraico ayvu py ijayvu rã haꞌe kuery oendu vy okyrirĩ ete okuapy. Haꞌe rã ijayvuve tema:
44,22,3,"— Xee ma judeu, Cilícia regua Tarso tetã py xetuiꞌi vaꞌekue. Haꞌe gui kovaꞌe tetã py ju xetuja. Apy Gamaliel remimboꞌe aiko vy lei nhaneramoĩ kuery reko oĩa rami ete anhemboꞌe vaꞌekue. Nhanderuete pe aiko aguã re anho anheaꞌã aikovy, aỹ peẽ kuery pendekuaia rami avi."
44,22,4,"Amoingo axy vaꞌekue Senhor reko rupi ikuai vaꞌe, ajuka guive. Ajopy vy nhuã py amboty vaꞌekue, avakue haꞌe kunhague."
44,22,5,"Haꞌe nungakue sacerdote yvateve vaꞌe haꞌe nhomongeta vaꞌety haꞌe javi oikuaa anhetẽa, mbaꞌeta haꞌe kuery gui ae kuaxia para araa karamboae nhanderykeꞌy kuery peguarã. Haꞌe rami vy Damasco tetã katy ju aa, haꞌe py ikuai vaꞌe voi aipokuapa reve Jerusalém py aru aguã omoingo axya aguã."
44,22,6,"— Haꞌe gui ma tape rupi aa ainy jave, Damasco py avaẽ raiꞌi avya py, kuaray mbyte raiꞌi jave, peteĩ hendy hatã vaꞌe yva gui hexakã xapyꞌa xeyvýry rupi."
44,22,7,"Haꞌe ramo haꞌa yvy rupi. Haꞌe gui peteĩ ayvu aendu xevy aipoeꞌi vaꞌe: “Saulo, Saulo, mbaꞌe re tu xerereko axyxe ri?”"
44,22,8,"— Xee aporandu: “Mavaꞌe tu ndee, Senhor?”“Xee ma Jesus Nazaré pygua, ndee rereko axy rei vaꞌe”, heꞌi xevy."
44,22,9,Xerevegua kuery ma hendy vaꞌe oexa teĩ noendu kuaai xevy ijayvu vaꞌe ayvu.
44,22,10,"— Haꞌe ramo xee aporandu: “Mbaꞌe ꞌrã tu ajapo, Senhor?”Ombovai: “Epuꞌã ke, evaẽ Damasco py, mbaꞌeta haꞌe py ma omombeꞌua ꞌrã ndevy ajapo uka vaꞌe haꞌe javi”, heꞌi."
44,22,11,Haꞌe vaꞌe hendy vaꞌe rexakã gui ndaexavei rã xerupive ikuai vaꞌe xejyva re xereraa ramo avaẽ Damasco py.
44,22,12,"— Haꞌe py oiko peteĩ ava Ananias hery vaꞌe. Nhanderuete pe oiko lei re oĩa rami, haꞌe haꞌe pygua judeu kuery haꞌe javi imaꞌenduꞌa porãa vaꞌe."
44,22,13,"Haꞌe vaꞌe ma ou xereka. Xeyvýry ovaẽ ma vy aipoeꞌi: “Irmão Saulo, exa ju ke”, heꞌi. Haꞌe ramove aexa jevy vy amaꞌẽ hexe."
44,22,14,"— Haꞌe ramo aipoeꞌive ju: “Nhaneramoĩ kuery Ruete yma voi ndeporavo haꞌe oipota vaꞌe reikuaa aguã, Heko porã ete vaꞌe rexa aguã, haꞌe ayvu ijuru guigua ae rendu aguã."
44,22,15,Mbaꞌeta ixupe reiko vy haꞌe javi regua renonde remombeꞌu ꞌrã rexa haꞌe rendu vaꞌekue.
44,22,16,"Haꞌe vy aỹ mbaꞌe re tu remboare ta? Epuꞌã ke, enhemongarai uka, haꞌe ejekyꞌaꞌo uka rejejavyague gui, hery rupi rejapukai vy”, heꞌi."
44,22,17,— Haꞌe gui ma Jerusalém katy ajevy ma rire templo py anhemboꞌe ainy jave aexa xapyꞌa karamboae peteĩ ojexa uka vaꞌe.
44,22,18,"Haꞌe rami vy aexa xereve aipoeꞌi vaꞌe: “Ndepojava ke, tereo voi Jerusalém gui, mbaꞌeta haꞌe kuery noenduxei ꞌrã xereko re ndeayvua”, heꞌi."
44,22,19,"— Xee aipoaꞌe: “Haꞌe rami teĩ Senhor, judeu kuery oikuaa porã xee nhuã py amboty vaꞌekuea ndere ojerovia vaꞌe kuery, haꞌe haꞌe kuery onhemboꞌeaty ikuai vaꞌe rupi voi ainupãmbaague."
44,22,20,"Haꞌe gui xee voi aĩ karamboae ndeayvu mombeꞌua Estêvão ruguy moẽa kuery reve. Haꞌe nunga ajou porã vy ijukaa kuery ao aarõ vaꞌekue”, haꞌe."
44,22,21,"— Haꞌe rami teĩ aipoeꞌi xevy: “Tereo, mbaꞌeta xee romondouka ꞌrã mombyry, judeu eꞌỹ vaꞌe ikuaia rupi”, heꞌi."
44,22,22,"Roma pygua regua Paulo oiko ramo noinupãaiaguePovaꞌe ayvu omombeꞌu peveꞌi haꞌe kuery ojapyxaka. Haꞌe gui ma ojapukai vy aipoeꞌi okuapy:— Peipeꞌa pevaꞌe ava ko yvy gui, ndaꞌevei oikove aguã — heꞌi okuapy."
44,22,23,"Haꞌe kuery ojapukai reve ojegui capa omboipa, haꞌe yvy kuꞌi omombo-mombo yvate katy."
44,22,24,"Haꞌe ramo xondaro ruvixa aipoeꞌi Paulo ogueroikea aguã xondaro kuery okeaty py, haꞌe oinupã reve omboayvu aguã, mbaꞌe re pa hexe ijayvu okuapya oikuaa aguã."
44,22,25,Haꞌe gui ma ipire raꞌykue py ojokuaa rã Paulo aipoeꞌi huvixa yvyĩve vaꞌe pe:— Haꞌevea rami ri tyꞌy peinupã Roma pygua regua peikuaa pota porã eꞌỹ re? — heꞌi.
44,22,26,Haꞌe nunga huvixa oendu vy xondaro ruvixa yvateve vaꞌea py ju oo. Haꞌe vy aipoeꞌi ixupe:— Mbaꞌe tu rejapo ta? Mbaꞌeta pevaꞌe ava ma je Roma pygua regua — heꞌi.
44,22,27,"Haꞌe rami rã xondaro ruvixa ou vy oporandu Paulo pe:— Emombeꞌu xevy, ndee ma nhiꞌã Roma pygua regua?Ombovai:— Xee haꞌe aiko — heꞌi."
44,22,28,Huvixa aipoeꞌi ixupe:— Xee ma heta peráta apaga karamboae Roma pygua regua anhemoingo uka aguã.Paulo ombovai:— Haꞌe rã xee ma haꞌe pygua regua ae aiko — heꞌi.
44,22,29,Haꞌe ramove inupãarã ikuai vaꞌekue ojepeꞌapa. Huvixa eteve voi okyje Roma pygua regua ojokua uka rire.
44,22,30,Koꞌẽ jevy mbaꞌe re pa judeu kuery hexe ijayvu rei okuapyague huvixa oikuaa porãvexe vy ojora uka. Haꞌe gui omboaty ukapa sacerdote yvatekueve vaꞌe haꞌe nhomongeta vaꞌety kuery. Paulo ogueru ruka vy oexa uka haꞌe kuery renonde.
44,23,1,"Nhomongeta vaꞌety kuery renonde Paulo ojexa ukaagueHaꞌe gui nhomongeta vaꞌety kuery re Paulo omaꞌẽ vy aipoeꞌi:— Keꞌy kuery, xee ma Nhanderuete renonde xepyꞌa kyꞌa eꞌỹa rupi aiko opa mbaꞌe py, aỹ peve — heꞌi."
44,23,2,Haꞌe ramo sacerdote yvateve vaꞌe Ananias ma ijyvýry ikuai vaꞌe pe oipete uka ijuru rupi.
44,23,3,"Haꞌe ramo Paulo aipoeꞌi ixupe: Ndee ma upe py reguapy reiny lei re oĩa rami xemboayvu aguã, teĩ lei re oĩa rami eꞌỹ ri tyꞌy xepete uka?"
44,23,4,Haꞌe ramo ijyvýry ikuai vaꞌe aipoeꞌi:— Ndeayvu vai ri tyꞌy sacerdote yvateve vaꞌe Nhanderuete omoĩ vaꞌekue re?
44,23,5,Paulo ombovai:
44,23,6,"Haꞌe gui ma Paulo oikuaa nhomongeta vaꞌety kuery regua amongue saduceu, haꞌe rã amboae ma fariseu regua ikuaia. Haꞌe rami vy ojapukai: Haꞌe rã fariseu kuery ma haꞌe nunga haꞌe javi oikoa oguerovia."
44,23,9,Haꞌe rami py joo rami eꞌỹ-eꞌỹ ijayvu. Haꞌe gui lei re nhomboꞌe vaꞌety fariseu regua opuꞌã vy ijayvu atã:— Ore ma mbaꞌeve ndoroikuaai kovaꞌe ava ojapo vaiague. Xapyꞌa rei nheꞌẽ eꞌỹ vy anjo ri tyꞌy ixupe oikuaa uka haꞌe nunga — heꞌi okuapy.
44,23,10,"Haꞌe kuery jogueroꞌapa ramo huvixa okyje Paulo omopẽmba gui. Haꞌe vy aipoeꞌi uka xondaro kuery ou vy oipeꞌa haꞌe gui, okeaty py ju ogueraa aguã."
44,23,11,"Paulo pe Senhor ojexa ukaaguePytũ jevy Paulo yvýry Senhor ojekuaa hoꞌamy. Haꞌe vy aipoeꞌi:— Ndepyꞌa guaxu ke, mbaꞌeta Jerusalém py xereko remombeꞌuague rami avi Roma tetã py ju ꞌrã remombeꞌu."
44,23,12,"Paulo ojuka aguã re judeu kuery jogueroayvuagueKoꞌẽmba rã judeu kuery nhomboaty vy oura okuapy Paulo ojuka eꞌỹa ja ndokarui neĩ ndoyꞌui aguã re, ayvu vaipy ikuai eꞌỹ aguã."
44,23,13,Haꞌe rami aguã re jogueroayvu vaꞌe ma quarenta raxaꞌi ikuai.
44,23,14,"Jogueroayvu vaꞌe kuery ma sacerdote yvatekueve vaꞌe haꞌe nhomongeta vaꞌety kuerya py oo vy aipoeꞌi:— Roura kuri Paulo rojuka eꞌỹa ja ndorokarui haꞌe ndoroyꞌui aguã re, ayvu vaipy orekuai eꞌỹ aguã."
44,23,15,"Aỹ ma nhomongeta vaꞌety kuery po py pendeayvu pemondouka xondaro ruvixa pe, penerenonde oexa uka ju aguã. Hekokue re peikuaa pota porãvexea rami pemombeꞌu. Haꞌe rã ore ma roarõ ꞌrã ovaẽ eꞌỹ re rojuka aguã — heꞌi okuapy."
44,23,16,"Haꞌe rami ijayvu okuapy rã Paulo riꞌy oendu. Haꞌe rami vy haꞌe vaꞌe ma oo vy xondaro kuery okeaty py oike, haꞌe vy Paulo pe omombeꞌu."
44,23,17,"Haꞌe rami rã Paulo xondaro ruvixa oenoĩ vy aipoeꞌi:— Eraa kovaꞌe kunumi vaꞌe nderuvixaa py, mbaꞌeta oguereko ixupe omombeꞌu vaꞌerã — heꞌi."
44,23,18,"Haꞌe ramo nguvixaa py ogueraa vy aipoeꞌi:— Nhuã py omboty pyre Paulo xerenoĩ vy ojerure kuri ndea py aru aguã kovaꞌe kunumi vaꞌe, mbaꞌeta oguereko ndevy omombeꞌu vaꞌerã — heꞌi."
44,23,19,Haꞌe ramo huvixa ipo re ojopy vy mombyryꞌi oguerojepeꞌa heravy. Haꞌe vy oporandu ixupe:— Mbaꞌe tu rereko xevy remombeꞌu vaꞌerã?
44,23,20,"Ombovai:— Judeu kuery ijayvu kuri ndevy pe ojerure aguã koꞌẽ rã Paulo rexa uka aguã re nhomongeta vaꞌety kuerya py, hekokue re oikuaa pota porãvexea rami."
44,23,21,"Haꞌe rã ndee enhembotavy uka eme, mbaꞌeta haꞌe kuery regua quarenta raxa oura okuapy Paulo ojuka eꞌỹa ja ndokarui neĩ ndoyꞌui aguã re, ayvu vaipy ikuai eꞌỹ aguã. Aỹ ma oiko katupa ma okuapy ndeayvua oarõ vy — heꞌi."
44,23,22,Haꞌe rami rã huvixa ma kunumi vaꞌe omondouka ju vy ijayvu avave rei pe omombeꞌu eꞌỹ aguã ixupe oikuaa ukaague.
44,23,23,"Haꞌe gui mokoĩ xondaro ruvixa ju oenoĩ vy aipoeꞌi:— Pytũ are jave guarã pemboaty duzentos xondaro kuery, setenta kavaju árygua, haꞌe duzentos huꞌy guaxu revegua Cesaréia peve peo aguã."
44,23,24,"Pejou avi kavaju Paulo oĩ aguã, mbaꞌeve oiko eꞌỹ re ovaẽ aguã huvixave Félix-a py — heꞌi."
44,23,25,Haꞌe gui kuaxia huvixave peguarã ombopara uka po rami ijayvua:
44,23,26,Félix pe huvixa Cláudio kuaxia ombopara uka vaꞌekue oĩa“Xee Cláudio Lísias ma kovaꞌe ambopara uka ndee huvixave omboetevepy Félix pe. Tereiko porã.
44,23,27,"Kovaꞌe ava ma judeu kuery ojopy vy ojuka rai ramo xee xondaro kuery reve aju vy araa jepe, Roma pygua regua oikoa aikuaa vy."
44,23,28,Haꞌe gui hexe ijayvu okuapya aikuaa porãvexe vy araa uka haꞌe kuery regua mongetaaty ikuaia py.
44,23,29,"Haꞌe rami vy aikuaa haꞌe kuery rekorã lei oeja pyre re oĩa re rive ijayvu okuapya. Mbaꞌeve rei ndojapo vai jajuka aguã, neĩ nhuã py nhamboty aguã voi."
44,23,30,"Haꞌe rami vy ava vaꞌe ojuka ta okuapya xevy omombeꞌua rã aendu vy amondouka voi ndea katy. Hexe ijayvu rei vaꞌe kuery pe voi xeayvu, haꞌe kuery avi ou vy nerenonde omombeꞌu aguã hexeve oguereko vaꞌe. [Tereiko porã.”"
44,23,31,Huvixave Félix-a py Paulo ovaẽagueHaꞌe gui xondaro kuery ma huvixa ijayvuague rami ikuai. Haꞌe rami vy pyavyve Paulo ogueraa vy Antipátride peve oguerovaẽ.
44,23,32,"Koꞌẽ jevy haꞌe kuery ojevypa ju okeaty katy, haꞌe rã kavaju árygua kuery pe ma ogueraa ukave Paulo."
44,23,33,"Haꞌe vaꞌe kuery ma Cesaréia py ovaẽ vy huvixave pe omboaxa kuaxia para, haꞌe Paulo voi oexa uka."
44,23,34,Haꞌe ramo huvixave ma kuaxia para ogueroayvupa ma vy oporandu maguigua pa oikoa re. Cilícia pygua oikoa oikuaa vy
44,23,35,aipoeꞌi:— Nderekokue mombeꞌua kuery ovaẽmba ma ramo xee romboayvu ꞌrã — heꞌi. Haꞌe rami vy omboty uka ranhe Herodes oo guaxu ojapo vaꞌekue py.
44,24,1,"Félix renonde Paulo rekokue ramigua omombeꞌua aguePeteĩ nhiruĩ ára rire ovaẽ sacerdote yvateve vaꞌe Ananias, nhomongeta vaꞌety kuery haꞌe peteĩ ava ijayvu vaꞌerã Tértulo hery vaꞌe. Haꞌe vaꞌe kuery ma huvixa renonde ojexa uka okuapy Paulo rekokue re ijayvu aguã."
44,24,2,"Haꞌe gui Tértulo ma oenoĩa rã omombeꞌu hekokue ramigua. Haꞌe vy aipoeꞌi:— Oreruvixa omboetevepy Félix, ndegui vy orekuai porã riae opa mbaꞌe py. Ndee repena porã ramo mbaꞌemo porã anho oiko ore judeu kuery pe."
44,24,3,Haꞌe nunga roikuaa vy opa mbaꞌe py roguerovyꞌa riae.
44,24,4,Haꞌe rami avi xeayvu are eꞌỹ aguã ajerure rejapyxaka porã aguã xapyꞌaꞌi.
44,24,5,"Mbaꞌeta ore roikuaa pota rã pevaꞌe ava ma mbaꞌeaxy vaikue rami. Judeu kuery yvy jave re ikuai vaꞌe omopuꞌãmba rei oikovy, haꞌe amboae rami nhomboꞌe Nazaré pygua peguarã rive."
44,24,6,Haꞌe gui templo omongyꞌa ta ramo ore rojopy karamboae [rombopaga aguã ore kuery lei re oĩa rami vy.
44,24,7,"Haꞌe rami teĩ xondaro ruvixa Lísias ou vy ivai vaipa reve orepo gui oipeꞌa heravy,"
44,24,8,haꞌe aipoeꞌi hexe oreayvu vaꞌe apy ju roju aguã nerenonde. Haꞌe gui ndee voi hekokue re reikuaa pota vy reikuaa avi ꞌrã oreayvua anhetẽ memea — heꞌi.
44,24,9,Haꞌe rami ijayvu rã judeu kuery ikuai vaꞌe ojou porãmba. Haꞌe vy— Anhetẽ vaꞌe meme — heꞌi okuapy.
44,24,10,Paulo guekokue omombeꞌuagueHaꞌe gui Paulo pe ju huvixave opo py “Emombeꞌu ke” heꞌia rami ojapo. Haꞌe ramo aipoeꞌi:— Heta maꞌetỹ re ma ore kuery ruvixa reĩa aikuaa vy xee voi ta xeayvu.
44,24,11,Mbaꞌeta ndee voi reikuaa doze ára eteꞌi ojapoa Jerusalém katy amboete aguã aa ague.
44,24,12,"Haꞌe gui templo py haꞌe kuery xejou okuapy jave avave reve ndaxeayvu vai, neĩ nanhomopuꞌãi haꞌe kuery onhemboꞌeaty rupi, neĩ tetã rupi voi."
44,24,13,Haꞌe kuery nomombeꞌu porã kuaai guive xere ijayvu rei okuapyague.
44,24,14,"Haꞌe rã peteĩ amombeꞌu ta ndevy: Xee ma Senhor reko rupi aiko, haꞌe kuery “Amboae rami onhemboꞌe vaꞌe”, heꞌia rupi. Haꞌe rami vy xee voi aiko oreramoĩ kuery Ruete pe. Lei re ipara oinya haꞌe profeta kuery ombopara vaꞌekue rami vy mbaꞌemo oiko vaꞌe haꞌe javi arovia. Haꞌe rami vy Nhanderuete gui aarõ aikovy haꞌe kuery voi oarõ okuapy vaꞌe, heko porã haꞌe heko porã eꞌỹ vaꞌekue omboetepaa ju aguã. Haꞌe nunga rupi anheaꞌã aikovy Nhanderuete haꞌe avakue renonde xepyꞌa kyꞌa eꞌỹa rupi aiko aguã."
44,24,17,"— Haꞌe gui mbovy maꞌetỹ rei eꞌỹ aikoa gui aa karamboae ore kuery pe omeꞌẽ mbyre araa vy, haꞌe Nhanderuete pe mbaꞌemo ameꞌẽ aguã guive."
44,24,18,"Haꞌe nunga ajapo aikovya rupi ae judeu kuery Ásia pygua xejou templo py. Ajekyꞌaꞌo ukapa ma rire xejou xeirũ heta reveꞌỹ, haꞌe anhombopoxy reia py eꞌỹ guive. Haꞌe vaꞌe kuery ae ou ꞌrãgue nerenonde xere ijayvu aguã, oguereko vaꞌe rire. Haꞌe rami eꞌỹ vy apy ikuai vaꞌe ae oikuaa ri vy tomombeꞌu nhomongeta vaꞌety kuery renonde haꞌã jave ajapo vaiague ojou vaꞌekue."
44,24,21,"Mbaꞌeta po rami anho haꞌe kuery mbyte haꞌã vy xeayvu atã: “Kovaꞌe ára xemboayvu omano vaꞌekue omboetepaa ju ꞌrãa arovia ramo”, haꞌe vaꞌekue."
44,24,22,Félix haꞌe Drusila renonde Paulo ojexa ukaagueHaꞌe ramo Félix ma Senhor reko oikuaa ae vy nopena voixei. Aipoeꞌi:— Xondaro ruvixa Lísias ou jave mae ma aikuaa pota porã ꞌrã pendeayvua re — heꞌi.
44,24,23,"Haꞌe rami vy xondaro ruvixa yvyĩve vaꞌe pe aipoeꞌi Paulo oarõ vy hexe opena porãꞌi aguã, haꞌe irũ kuery oipytyvõxe rã ojoko eꞌỹ aguã guive."
44,24,24,Kueveꞌi ma rire Félix ou ju guaꞌyxy judeu vaꞌe Drusila reve. Haꞌe vy Paulo oenoĩ uka vy ojapyxaka oiny Cristo Jesus re jajerovia aguã re ijayvu rã.
44,24,25,"Teko porã, jejokoa haꞌe nhomboayvupaa aguã re ijayvu ramo Félix oendu vy okyje. Haꞌe vy aipoeꞌi:— Haꞌe rami vy aỹ tereo ju. Haꞌeve jave roenoĩ uka ju ꞌrã — heꞌi."
44,24,26,Haꞌe rami avi oipota teĩ Paulo omeꞌẽ peráta ixupe. Haꞌe rami vy mbovykue rei eꞌỹ oenoĩ uka vy ijayvu hexeve.
44,24,27,Mokoĩ maꞌetỹ rire huvixa Félix rekovia oĩ Pórcio Festo. Haꞌe jave Félix ma judeu kuery pe ojejou porã ukaxe vy oeja ovy Paulo nhuã py.
44,25,1,Festo renonde Paulo oĩ vy César renonde ju ijayvu aguã re ojerureagueFesto haꞌe pygua kuery ruvixarã oĩ vy mboapy ára rire Cesaréia tetã gui oo Jerusalém katy.
44,25,2,Areꞌỹ re ixupe sacerdote yvatekueve vaꞌe haꞌe judeu ruvixa kuery omombeꞌu Paulo rekokue ramigua. Haꞌe rami vy peteĩ re ojerure
44,25,3,"oipytyvõ aguã. Paulo re ndaꞌijaꞌei vy ojerure Jerusalém katy ju ogueru ruka aguã, haꞌe kuery tape py oarõ vy ojuka aguã."
44,25,4,"Haꞌe rã Festo ombovai:— Paulo ma Cesaréia py ae oĩ nhuã py, haꞌe gui xee voi areꞌỹꞌi re aa ꞌrã haꞌe katy."
44,25,5,"Peẽ kuery regua hiꞌarandukueve tapeo avi xerupive, ava vaꞌe ojapo vaiague peikuaa vy pemombeꞌu aguã — heꞌi."
44,25,6,"Haꞌe kuery ikuaia py ndoiko arei. Oito, dez araa py oguejy ju Cesaréia katy. Haꞌe gui koꞌẽ jevy nhomboayvuaty py oguapy vy ogueru ruka Paulo."
44,25,7,Paulo ovaẽ ramo judeu kuery Jerusalém gui ou vaꞌekue ombojere rei okuapy. Opa marã rei hekokue ramigua omombeꞌu. Haꞌe rami teĩ haꞌe kuery nomombeꞌu porã kuaai guive.
44,25,8,"Haꞌe rã Paulo ma guekokue omombeꞌu vy aipoeꞌi:— Peteĩve henda py ma xee ndajejavyi judeu kuery pegua lei rovai, templo, neĩ César rovai — heꞌi."
44,25,9,"Haꞌe rã Festo ma judeu kuery pe ojejou porã ukaxe vy aipoeꞌi Paulo pe:— Ndevy pe haꞌeve pa Jerusalém katy reo aguã, haꞌe py ju xee romboayvu aguã haꞌe nungakue re?"
44,25,10,"Paulo ombovai:— Xee ma César nhomboayvu atyrã omoĩ vaꞌekue py aĩ ae ma. Apy ae haꞌeve xemboayvu aguã. Neĩ mbaꞌeve ndajapo vai judeu kuery pe. Ndee reikuaa porã. Mbaꞌemo ajapo vai, eꞌỹ vy ajojuka vaꞌe rire amano teĩ haꞌevepa rei ꞌrãgue. Haꞌe rami ꞌrãgue py xerekokue ramigua omombeꞌu okuapya anhetẽ eꞌỹ ramo ndaꞌevei haꞌe kuery po py avave rei xemboaxa rive aguã. Xee ma ajerure César renonde ju xeayvu aguã — heꞌi."
44,25,12,Haꞌe gui Festo ma imongetaa kuery reve jogueroayvu ma rire aipoeꞌi ixupe:— César renonde ndeayvu aguã re rejerure rire ma haꞌe katy ꞌrã reo.
44,25,13,Agripa pe Festo omombeꞌuague Paulo rekoKueve ma rire Cesaréia py huvixave Agripa guaꞌyxy Berenice reve ovaẽ huvixa Festo pe oxarura aguã. Haꞌe py ikuai are ramo huvixave pe Festo omombeꞌu Paulo reko. Haꞌe vy aipoeꞌi:— Apy Félix oeja ovy peteĩ ava nhuã py.
44,25,15,Haꞌe vaꞌe reko re ma Jerusalém py aĩ jave sacerdote yvatekueve vaꞌe haꞌe judeu mongetaaty kuery ijayvu. Ajuka uka aguã re ojerure okuapy.
44,25,16,"Haꞌe kuery pe aipoaꞌe Roma pygua kuery reko rami vy ndaꞌevei peteĩ vaꞌe rei ajuka uka aguã hexe ijayvu vaꞌe kuery joa py ikuai eꞌỹ re, ayvu oiko vaꞌe ombovai aguã."
44,25,17,Haꞌe gui ma apy ju haꞌe kuery ovaẽmba ma ramo xee namboarei. Koꞌẽ jevy nhomboayvuaty py aguapy vy aru ruka ava. Haꞌe rã hexe ijayvu vaꞌe kuery opuꞌã vy peteĩve ndaꞌijayvui ojapo vaiague re xee aexaꞌãague rami.
44,25,19,"Haꞌe rami ꞌrãgue py hexe ijayvu okuapy guekorã oeja pyre re rive, haꞌe peteĩ ava omano vaꞌekue Jesus hery vaꞌe re guive. Haꞌe vaꞌe pe ma Paulo “Oikove” heꞌi."
44,25,20,"Haꞌe nunga re xee ndaikuaa pota kuaai vy aporandu Jerusalém katy oo aguã haꞌeve paa re, haꞌe py ju amboayvu aguã haꞌe nungakue re."
44,25,21,"Haꞌe rami teĩ Paulo ojerure nhuã py opyta aguã re César renonde ju ijayvu aguã. Haꞌe ramo xeayvu apy ae opytave aguã, César-a katy amondouka peve — heꞌi."
44,25,22,Haꞌe ramo Agripa aipoeꞌi Festo pe:— Haꞌe vaꞌe ava ayvu ma xee voi aenduxe.Ombovai:— Koꞌẽ ramo rendu ꞌrã — heꞌi.
44,25,23,"Teĩgue ju Agripa reve Festo ijayvuagueKoꞌẽ jevy Agripa haꞌe Berenice opa marã omboetea reve ou vy nhomboayvu aguã py ovaẽ, huvixa kuery haꞌe tetã pygua yvatekueve reve. Haꞌe gui Festo ogueru ruka Paulo."
44,25,24,"Haꞌe rami vy aipoeꞌi:— Huvixave Agripa, haꞌe apy pendekuai vaꞌe haꞌe javi, kovaꞌe ava pexa vaꞌe káuxa ae judeu kuery haꞌe javi ijayvu karamboae xerenonde. Jerusalém tetã py, haꞌe apy voi ojapukai okuapy ndoikove riaevei aguã rami."
44,25,25,Haꞌe rã xee ma ndaikuaai ojapo vaiague omano aguã. Haꞌe rami vy nhanderuvixa guaxuve renonde ijayvu aguã re ojerure ramo xeayvu haꞌe katy ju amondouka aguã.
44,25,26,"Haꞌe rami avi hekokue mbaꞌeve ndaikuaai anhetẽ vaꞌe nhanderuvixa pe ambopara aguã. Haꞌe nunga rupi penerenonde ju aru ruka. Huvixave Agripa, nerenonde ae aru ruka aikuaaxe vy, ndee remboayvu ramo aikuaa aguã ambopara vaꞌerã. Mbaꞌeta xevy pe ndaꞌevei nhuã py omboty pyre amondouka aguã hexe ayvu oiko vaꞌe amombeꞌu porã eꞌỹ re."
44,26,1,Huvixave Agripa renonde Paulo ijayvuagueHaꞌe rire huvixave Agripa aipoeꞌi Paulo pe:— Haꞌeve ndeayvu ndereko re.Haꞌe ramo Paulo opo oupi vy omombeꞌu gueko. Aipoeꞌi:
44,26,2,"— Huvixave Agripa, kovaꞌe ára avyꞌa nerenonde xereko re xeayvu vy, judeu kuery xere ijayvuague haꞌe javi ambovai aguã."
44,26,3,Mbaꞌeta ndee ma judeu kuery reko haꞌe ayvu oiko vaꞌe haꞌe javi reikuaa porãve vaꞌe. Haꞌe nunga rupi ajerure rejapyxaka porã aguã re.
44,26,4,"Haꞌe gui judeu regua huvixa kuery oikuaapa xekyrĩ guive aikoague, haꞌe jypy guive ore kuery ikuaia rupi haꞌe Jerusalém tetã py aikoague guive. Anhetẽ ae haꞌe kuery jypyꞌi guive xekuaa, haꞌe rami omombeꞌuxe rã. Mbaꞌeta orereko rupi onheaꞌãve vaꞌe fariseu kuery regua xee voi aiko vaꞌekue."
44,26,6,"Oreramoĩ kuery pe Nhanderuete ijayvuague ojeupity aguã re ajerovia ramo rive xemboayvua aỹ. Haꞌe nunga ae ore kuery doze regua orekuai vaꞌe roupity aguã ronheaꞌã rokuapy ara py haꞌe pyávy, Nhanderuete pe orekuai vy. Xeruvixa, haꞌe nunga re ajerovia ramo ae judeu kuery xemboayvu."
44,26,8,Mbaꞌe re tu peẽ kuery ndaperoviai Nhanderuete omano vaꞌekue omboete ju ꞌrãa?
44,26,9,— Anhetẽ xevy rã voi haꞌeve rei vaꞌekue opa marãgua ajapo aguã Nazaré pygua Jesus rery amboetea rupi eꞌỹ.
44,26,10,Haꞌe rami ae aiko vaꞌekue Jerusalém py. Kuaxia para sacerdote yvatekueve vaꞌe gui araa vy ikyꞌa eꞌỹ vaꞌe kuery heta amboty vaꞌekue nhuã py. Ojukaa ta ramo xee voi ojuka aguã re xeayvu vaꞌekue.
44,26,11,"Mbovykue rei eꞌỹ ainupã vaꞌekue judeu kuery onhemboꞌeaty ikuai vaꞌe rupi, ijayvu vai aguã rami guive ajapo. Haꞌe kuery pe xevai vy yvy mboae re tetã ikuai vaꞌe rupi voi amoingo axy vaꞌekue."
44,26,12,"— Haꞌe rami aguã ae aa karamboae Damasco tetã katy. Sacerdote yvatekueve vaꞌea gui kuaxia para araa, haꞌe kuery xemoĩague kuaa ukaarã."
44,26,13,"Xeruvixa, kuaray mbyte jave tape rupi aa vy peteĩ hendy vaꞌe aexa yva re, kuaray gui hendy ratãve vaꞌe. Haꞌe vaꞌe ma xeyvýry rupi omoexakãmba, haꞌe xerupive oo vaꞌe kuery yvýry guive."
44,26,14,"Haꞌe ramo yvy rupi roꞌa pavẽ. Haꞌe gui peteĩ ayvu aendu hebraico ayvu py aipoeꞌi vaꞌe: “Saulo, Saulo, mbaꞌe re tu xerereko axyxe ri? Ndee ae renhemoingo axy, ferro rakua re opyvoi vaꞌe rami reiko vy”, heꞌi."
44,26,15,"— Haꞌe ramo xee aporandu: “Mavaꞌe tu ndee, Senhor?” Ombovai: “Xee ma Jesus rereko axy vaꞌe."
44,26,16,"Haꞌe gui epuꞌã heꞌamy ndepy re, mbaꞌeta po rami aguã ajexa uka ndevy, xerembiguairã romoĩ reikuaa uka aguã mbaꞌemo rexa vaꞌekue, haꞌe rakaꞌe rã aexa uka vaꞌerã guive."
44,26,17,"Neretarã kuery haꞌe judeu eꞌỹ vaꞌe kuery ikuaia rupi xee romondouka vy rogueraa jepe ꞌrã haꞌe kuery po gui. Hexa reipeꞌa ꞌrã ojeko rerova aguã pytũa rupi ikuaia gui hendy vaꞌe peguarã, haꞌe Satanás poꞌakaa rupi ikuaia gui Nhanderuete peguarã. Haꞌe rami vy ꞌrã ombogue ukapa ojejavyague, oupity aguã xere ojerovia vy ojekyꞌaꞌo uka vaꞌekue pegua”, heꞌi."
44,26,19,"— Haꞌe rami rã huvixa Agripa, xee nanheꞌẽ rendu eꞌỹi yva guigua aexa vaꞌekue."
44,26,20,"Haꞌe rami vy Damasco tetã py ranhe ayvu amombeꞌu, haꞌe gui Jerusalém py ju, Judéia regua haꞌe javi rupi, haꞌe judeu eꞌỹ vaꞌe kuerya rupi amombeꞌu aikovy ikuaiaty gui ojepeꞌa vy Nhanderuete re ojeko rerova aguã, haꞌe iporã vaꞌe ojapoa py oexa uka aguã ojeko rerovaague."
44,26,21,Haꞌe rami aikoa re rima amongue judeu kuery xejukaxe vy xejopy karamboae templo py aiko jave.
44,26,22,Haꞌe rami teĩ Nhanderuete xepytyvõ ramo kovaꞌe ára peve aiko. Yvyĩgueve haꞌe yvatekueve pe amombeꞌu ayvu. Xee amombeꞌu aikovy vaꞌe ma profeta kuery haꞌe Moisés ijayvuague rami vy oiko vaꞌerã anho.
44,26,23,"Haꞌe nunga ma Cristo oiko axy aguã, haꞌe gui haꞌe ranhe omanoague gui onhemboete ju vy judeu haꞌe judeu eꞌỹ vaꞌe kuery pe oikuaa uka aguã hendy vaꞌe."
44,26,24,"Paulo ijayvupa eꞌỹ re Festo ijayvuaguePaulo gueko omombeꞌupa eꞌỹ re Festo ojapukai reve aipoeꞌi:— Paulo, naneakã porãvei ma teve. Ipara re renhemboꞌe vai ete vy naneꞌaranduvei — heꞌi."
44,26,25,"Paulo ombovai:— Xeruvixa Festo, xee naxeakã porã eꞌỹi ri. Haꞌe rami ꞌrãgue py xeꞌarandua rupi xeayvu anhetẽ vaꞌe re anho."
44,26,26,"Mbaꞌeta haꞌe nunga haꞌe javi huvixave oikuaa. Ixupe ae amombeꞌu akyjea py eꞌỹ. Xee aikuaa rã haꞌe nungakue haꞌe javi oikuaapaa, mbaꞌeta neĩ peteĩve ndoikoi nhemi rupi."
44,26,27,"Haꞌvy ndee huvixave Agripa, rerovia pa profeta kuery ayvu? Xee aikuaa porã reroviaa — heꞌi."
44,26,28,Haꞌe ramo Agripa aipoeꞌi Paulo pe:— Rexaꞌã rã ndaxyi Cristo pegua xeapo aguã?
44,26,29,"Paulo ombovai:— Xeruvixa, tove ndaxyi eꞌỹ vy haxy py teĩ Nhanderuete tojapo ndee anho eꞌỹ, kovaꞌe ára xeayvu re ojapyxaka vaꞌe kuery haꞌe javive tojapo xee rami, vaꞌeri aỹꞌi xejokuaa rami eꞌỹ taꞌvy."
44,26,30,"“Haꞌeve ꞌrãgue teĩ Paulo japoi aguã”, heꞌiagueHaꞌe rami rã huvixave opuꞌã ju, haꞌe gui huvixa mboae kuery, Berenice, haꞌe haꞌe kuery reve oguapy okuapy vaꞌekue haꞌe javi voi. Haꞌe kuery ojepeꞌapa vy peteĩ-teĩ joupe ijayvu vy aipoeꞌi:— Pevaꞌe ava mbaꞌeve rei ndojapoi raꞌe ojukaa aguã, neĩ nhuã py ombotya aguã — heꞌi."
44,26,32,"Haꞌe ramo Agripa aipoeꞌi Festo pe:— Pevaꞌe ava ma haꞌeve ꞌrãgue japoi aguã, César renonde ijayvu aguã re ndojerurei vaꞌe rire."
44,27,1,"Itália katy Paulo omondoukaagueHaꞌe gui huvixa kuery ijayvu Itália katy oremondouka aguã. Haꞌe rami vy Paulo haꞌe nhuã py ikuai vaꞌe regua omboaxa peteĩ xondaro ruvixa heraarã po py. Haꞌe vaꞌe ma César oĩa pygua, Júlio hery vaꞌe. Haꞌe ramo roĩmba peteĩ kanoã guaxu Adramítio guigua py. Haꞌe vaꞌe ma Ásia yke rupi oo vaꞌerã. Haꞌe rami vy yy rupi rojeꞌoi. Orerupive oo avi Macedônia regua Tessalônica pygua Aristarco."
44,27,3,"Koꞌẽ jevy rovaẽ Sidom py. Paulo re Júlio opena porã ivai reia py eꞌỹ. Haꞌe rami vy omondouka oirũ kuery oexa aguã, haꞌe mbaꞌemo oipota vaꞌe ojou aguã."
44,27,4,Haꞌe gui ma rojeꞌoi ju yy rupi. Haꞌeve eꞌỹa katy gui yvytu oipeju ramo Chipre ypaꞌũ katyꞌi rupi roo ijyke yvytu eꞌỹa rupi.Yvytu poꞌakaa re haꞌe kuery oo kanoã guaxu re ajukue oipyoa vaꞌe py.
44,27,5,Cilícia haꞌe Panfília yke rupi yeꞌẽ roaxa ma vy Lícia regua Mirra tetã py rovaẽ.
44,27,6,Haꞌe py ma xondaro ruvixa peteĩ kanoã Alexandria guigua ojou Itália katy oo ta vaꞌe. Haꞌe vaꞌe py ju oremoĩ.
44,27,7,"Haꞌe gui ma roove mbegueiꞌi. Mbovy ára rei eꞌỹ haxy py Cnido tetã katyꞌi rovaẽ. Yvytu haꞌeve eꞌỹa katy gui oipeju rã ndaꞌevei rooxea katy roove aguã. Haꞌe ramo Creta ypaꞌũ yke rupi roo yvytu eꞌỹa rupi, Salmona gui mombyryꞌi rupi."
44,27,8,Ijyke rupi anho roo vy haxy py rovaẽ peteĩ henda Porto Porã ꞌepy vaꞌe py. Haꞌe katy rai oĩ Laséia tetã.
44,27,9,"Ára vai rupi oguataagueAre ma rire haꞌe kuery oove aguã ijavaete, mbaꞌeta okaru eꞌỹ re ikuaia ára oaxa ma rire. Haꞌe ramo Paulo haꞌe kuery omongeta vy"
44,27,10,"aipoeꞌi:— Avakue, xee aikuaa rã jaguataa rupi jaiko axy vaipa ꞌrã. Mbaꞌemo jajavyky rei ꞌrã, haꞌe nhamokanhymba ꞌrã kanoã haꞌe ivoyi guive, nhanderekove voi — heꞌi."
44,27,11,"Haꞌe rã xondaro ruvixa ma Paulo ayvu gui ogueroviave kanoã mboguataa haꞌe ija ayvu. Haꞌe py yroꞌy jave kanoã omboja aguã ndaꞌevei ramo haꞌe kuery oovexe haꞌe gui, Fenice py ovaẽ jepe rivyvyi gui, haꞌe py mae ma oaxa aguã yroꞌy. Mbaꞌeta haꞌe py kanoã mbojaaty Creta ypaꞌũ re oĩ vaꞌe ma kuaray oua katy ijapy jovaive opyta."
44,27,13,"Haꞌe gui kuaray ijapuꞌaꞌia katy gui mbegueiꞌi yvytu oiny ramo haꞌe kuery oexaꞌã teĩ ooxeague py ovaẽ jepe aguã re. Haꞌe rami vy kanoã mombytaa oupi ju rã Creta ypaꞌũ yke rupi roo. Haꞌe rami teĩ areꞌỹꞌi re ypaꞌũ katy gui ou yvytu atã, Euroaquilão ꞌepy vaꞌe."
44,27,15,Yvytu kanoã ogueraa rami rei ogueraa. Roguerova nheaꞌã teĩ yvytu re ndorepoꞌakai vy ropoipa. Haꞌe vy noropenavei ogueraa tema aguã.
44,27,16,Peteĩ ypaꞌũꞌi Cauda ꞌepy vaꞌe yke yvytu eꞌỹa rupi roaxa jave haxy py roupi imoiny kanoãꞌi.
44,27,17,"Haꞌe vaꞌe oupi ma vy opa mbaꞌe oiporu kanoã ojokua aguã, ita kuꞌi reia re ojeapi gui okyje vy. Ajukue oupi pyre omboguejy ju vy nopenavei ogueraa aguã."
44,27,18,Yvytu atã gui rojexavai vy koꞌẽ jevy ombovevuia kanoã mbaꞌemo oĩ vaꞌe omomboa vy. Haꞌe gui mboapy araa py ore ae po py romombo mbaꞌemo kanoã regua yeꞌẽ py.
44,27,20,Haꞌe gui ára vai orere ou vaꞌekue gui mbovy ára rei eꞌỹ kuaray neĩ jaxy-tata ndojekuaavei ramo noroexaꞌãvei ma roo jepe aguã.
44,27,21,"Are ma ore kuery haꞌe javive ndorokaruvei ramo Paulo opuꞌã hoꞌamy ore kuery mbyte. Haꞌe vy aipoeꞌi:— Avakue, anhetẽ pejapyxaka vaꞌe rire xeayvu re, haꞌe Creta gui ndajajui vaꞌe rire, guĩ rami ete jajexavai haꞌe nhamokanhymba eꞌỹ aguã."
44,27,22,"Haꞌe rami teĩ aỹ ma po rami xee romongeta: Pendepyꞌa guaxu ke, mbaꞌeta peẽ kuery regua peteĩve nomokanhyi ꞌrã guekove, kanoã anho ꞌrã okanhy."
44,27,23,Mbaꞌeta angegua pyávy xea py peteĩ anjo ojekuaa Nhanderuete ixupe aiko haꞌe ambaꞌeapoa vaꞌea guigua.
44,27,24,"Haꞌe vaꞌe ma xevy pe aipoeꞌi: “Paulo, ekyje eme. César renonde rejexa uka ꞌrãe. Haꞌe gui Nhanderuete nhomboaxya rupi ndere omaꞌẽ vy ogueraa jepe ꞌrã ndereve oguata vaꞌe kuery haꞌe javi”, heꞌi vaꞌekue xevy."
44,27,25,"Haꞌe nunga rupi avakue, pendepyꞌa guaxu ke, mbaꞌeta xee ajerovia Nhanderuete re, xevy ijayvuague oiko aguã. Haꞌe rami teĩ nhandereraa ꞌrãe peteĩ ypaꞌũ re — heꞌi."
44,27,27,Kanoã ivaipaagueMokoĩ semana re haꞌekueꞌỹ-kueꞌỹ katy yvytu orereraa yeꞌẽ Adriático rupi. Haꞌe gui ma pyávy pytũ mbyte jave kanoã mboguataa kuery oendu yvy re ovaẽ raiꞌi maa.
44,27,28,Haꞌe rami vy ixã ipoyi vaꞌe oity vy oikuaa vinte braça typya. Ooveꞌia py ixã oity ju vy quinze braça eteꞌi oikuaa.
44,27,29,Haꞌe vy ita re ojeapi gui okyje vy kanoã revi gui irundy henda py omboguejy kanoã mombytaarã. Haꞌe rami vy onhemboꞌe okuapy koꞌẽ voi aguã.
44,27,30,"Kanoã mboguataa kuery oẽxe vy kanoã xĩ gui kanoãꞌi omboguejy nhemi yy py, kanoã mombytaarã mboae omboguejy aguã merami."
44,27,31,Haꞌe ramo Paulo aipoeꞌi xondaro ruvixa haꞌe xondaro kuery pe:— Pevaꞌe kuery kanoã py ndopytai ramo peẽ voi ndapeo jepei ꞌrã — heꞌi.
44,27,32,Haꞌe ramo xondaro kuery kanoãꞌi xã ojaya vy opoi ogueroxyry heravy aguã.
44,27,33,"Koꞌẽ raiꞌi jave pavẽ pe Paulo ijayvu okaru aguã. Haꞌe vy aipoeꞌi:— Kovaꞌe ára reve vy mokoĩ semana ma ojapo pekaru eꞌỹ re pendekuai, mbaꞌeve ndapeꞌui."
44,27,34,Haꞌe ramo xee xeayvu pekaru aguã. Haꞌe rami vy ꞌrãe penembaraete peo jepe aguã. Mbaꞌeta napemokanhyi ꞌrã neĩ peteĩ pendeꞌa ma voi — heꞌi.
44,27,35,"Po rami ijayvu ma vy peteĩ mbojape oupi, haꞌe pavẽ oexaa py oguerovyꞌa Nhanderuete. Haꞌe gui oipeꞌã vy omboypy hoꞌu aguã."
44,27,36,"Pavẽ oexa vy oendu ipyꞌa guaxua, haꞌe vy haꞌe kuery voi okaru avi. Kanoã py ikuai duzentos e setenta e seis haꞌe javi vy."
44,27,38,"Okaru porãmba ma vy ombovevuive ju kanoã, trigo ryru yeꞌẽ py omombopa vy."
44,27,39,Koꞌẽmba rã yvy oexa teĩ ndoexa kuaai. Haꞌe gui ma peteĩ yy oikea oexa. Haꞌe vaꞌe rembe re ma ita kuꞌi reia oĩ. Haꞌe ramo nhomongeta okuapy haꞌe vaꞌe re kanoã omboja aguã.
44,27,40,"Haꞌe rami vy kanoã mombytaa xã ojaya vy opoi yy py. Ojora avi imbojeapaa ojokuaague. Kanoã xĩ katy oupi imoiny ajukue, yy rembe katy yvytu ogueraa aguã."
44,27,41,Haꞌe gui ma mokoĩ henda katy gui oxyrya py kanoã ovaẽ vy ipija. Ixĩ ipija vy noẽvei. Haꞌe rã hevi ma yai ojeapi-api vaipa ramo opẽmba.
44,27,42,"Haꞌe ramo xondaro kuery ijayvu nhuã py omboty pyre kuery ojukapa aguã, peteĩve hoꞌyta vy oo jepe eꞌỹ aguã."
44,27,43,"Haꞌe rã xondaro ruvixa ma Paulo ogueraa jepexe vy ndojuka ukai omboty pyre kuery. Haꞌe vy aipoeꞌi hoꞌyta kuaa vaꞌe ranhe yy py opo aguã, yy rembe re ovaẽ aguã."
44,27,44,"Haꞌe gui amboae kuery pe ma aipoeꞌi yvyrape haꞌe kanoã pẽgue áry oo jepe aguã. Haꞌe rami py haꞌe javive oo jepe, yvyꞌã re oẽmba."
44,28,1,Malta ypaꞌũ py ikuaiagueYvyꞌã re orekuai vy roikuaa haꞌe vaꞌe ypaꞌũ Malta herya.
44,28,2,Haꞌe pygua kuery opena porãꞌi orere. Tata ojapo vy oremovaẽmba oky haꞌe yroꞌy gui.
44,28,3,Paulo ma yxakã raꞌykue omonoꞌõ vy tata py onhono ramo haku gui peteĩ mboi oẽ vy oixuꞌu oiny ipo re.
44,28,4,"Ipo re mboi ovava oiny rã haꞌe pygua kuery oexa vy joupe-upe aipoeꞌi:— Pevaꞌe ava taꞌvy jojuka rive vaꞌety teve, mbaꞌeta yeꞌẽ gui oo jepe vaꞌekue ri Nhandererekoa ndoejai oikove aguã — heꞌi."
44,28,5,Haꞌe rã Paulo ma tata py mboi omombo ramo mbaꞌeve rei ndoikoi.
44,28,6,"Haꞌe ramo haꞌe kuery oexa pota iruru rivyvyi, eꞌỹ vy hoꞌa vy omano vyvoi gui. Haꞌe rami teĩ ajeꞌi ma oarõ rire mbaꞌeve rei ndoikoi rã oexa vy amboae rami ju oexaꞌã okuapy. Haꞌe vy— Pevaꞌe taꞌvy tuuete kuery regua teve — heꞌi okuapy."
44,28,7,"Huvixa Públio ngoo py Paulo omovaẽagueHaꞌe katy rai oĩ ypaꞌũ pygua ruvixa pegua yvy, Públio hery vaꞌe. Haꞌe vaꞌe ma ngoo py oremovaẽ porã mboapy ára peve."
44,28,8,"Públio ru ma imbaꞌeaxy oupy tye raxy gui, ipire raku vaipa guive. Haꞌe ramo Paulo oo oipou vy, haꞌe onhemboꞌe reve hexe omoĩ opo. Haꞌe rami vy omonguera."
44,28,9,Haꞌe nunga ypaꞌũ pygua kuery oikuaa vy imbaꞌeaxy vaꞌe kuery mboae ou vy okuerapa.
44,28,10,Haꞌe pygua kuery opa mbaꞌe omeꞌẽ orevy. Roo ju ta ma ramo voi kanoã py omboyru opa marãgua roikotevẽ vaꞌe.
44,28,11,"Oguatave jevyagueMboapy jaxy oaxa rire roĩ peteĩ kanoã Alexandria guigua py, yroꞌy jave ypaꞌũ re onhemboja oupy vaꞌekue, Dióscuros raꞌangaa oĩa vaꞌe py."
44,28,12,Siracusa tetã py rovaẽ vy mboapy ára re ropyta haꞌe py.
44,28,13,Haꞌe gui roove vy Régio py rovaẽ. Koꞌẽ jevy kuaray puku-a katy gui yvytu oipeju ramo mokoĩ araa py rovaẽ Putéoli py.
44,28,14,Haꞌe py rojou amongue irmão kuery. Haꞌe vaꞌe kuery ojerure haꞌe kuery reve ropyta aguã sete ára peve. Haꞌe rami py rojeꞌoi Roma katy.
44,28,16,Roma py Paulo ovaẽagueRoma tetã py rovaẽ ma ramo Paulo haꞌe ae oĩxea py omoĩa. Hexeve oiko avi peteĩ xondaro harõarã.
44,28,17,"Mboapy araa py oenoĩ uka judeu ruvixa kuery. Haꞌe ramo haꞌe kuery jogueru vy onoꞌõmba ramo aipoeꞌi:— Keꞌy kuery, xee ma mbaꞌeve rei ndajapoi nhande kuery rovai, neĩ nhanderekorã nhaneramoĩ kuery pe oeja pyre rovai guive. Haꞌe rami teĩ Jerusalém tetã guive xejokuaa reve aju, Roma pygua regua po py xemboaxaa rire."
44,28,18,Haꞌe vaꞌe kuery ma xemboayvu vy ndoikuaai mbaꞌeve rei ajapo vaiague xejuka aguã. Haꞌe rami vy xepoixe teĩ
44,28,19,"judeu kuery ma xere opuꞌã rei rã ajerure César renonde ju xeayvu aguã re. Haꞌe rami avi mbaꞌeve ndarekoi nhande kuery vaꞌe regua re xeayvu aguã. Haꞌe nunga rupi peẽ kuery roenoĩ uka roexa haꞌe peẽ kuery reve xeayvu aguã, mbaꞌeta Israel kuery ojerovia okuapya re xee voi ajerovia ramo rima xejokuaa imoiny kovaꞌe corrente py — heꞌi."
44,28,21,"Haꞌe ramo haꞌe kuery aipoeꞌi ixupe:— Ore ma Judéia guigua kuaxia para noroexai ndereko re ijayvu vaꞌe, neĩ peteĩve nhanderykeꞌy kuery regua ndouai guive ndereko omombeꞌu, eꞌỹ vy ndere ijayvu aguã."
44,28,22,"Haꞌe rami avi roenduxe reikuaa vaꞌe, mbaꞌeta anhetẽ amboae rami penhemboꞌea re opa rupi ijayvu reia rã roendu."
44,28,23,"Roma py Paulo ayvu omombeꞌuagueHaꞌe kuery oaꞌangaague ára py heta ete ou Paulo oĩa py, okeaty py ae. Haꞌe rã koꞌẽmba guive kaꞌaru peve haꞌe kuery pe ayvu omombeꞌu porãve Nhanderuete poꞌakaa regua. Moisés lei ombopara vaꞌekue haꞌe profeta kuery ombopara vaꞌekue rupi ijayvu vy onheaꞌã Jesus re haꞌe kuery ojerovia aguã."
44,28,24,Haꞌe ramo amongue eteꞌi oguerovia ijayvua. Haꞌe rã amboae kuery ma ndogueroviai ae tema.
44,28,25,"Haꞌe kuery joo rami eꞌỹ-eꞌỹ oikuaa vy ojeꞌoipa ta ma ramo Paulo aipoeꞌi:— Haꞌevea rami Nheꞌẽ Kyꞌa Eꞌỹ ijayvu rakaꞌe penamoĩ kuery pe, mbaꞌeta profeta pe aipoeꞌi uka:"
44,28,26,"“Tereo heta vaꞌe kuerya py, haꞌe aipoꞌere haꞌe kuery pe: ‘Pendeapyxa py pendu teĩ napendu kuaai ꞌrã. Pexa pota teĩ ndapexa kuaai ꞌrã’, ꞌre."
44,28,27,"Mbaꞌeta haꞌe kuery ma inhakã ratãmba. Oapyxa py oendu vai, guexa guive omboty, ndoexai aguã guexa py, neĩ noendui aguã oapyxa py, opyꞌa py oikuaa eꞌỹ aguã, mbaꞌeta ndojeko rerovaxei ae, xevy pe nonhemoingo porã ukaxei guive”, heꞌi vaꞌekue."
44,28,28,"— Haꞌe nunga rupi peikuaa pota, mbaꞌeta judeu eꞌỹ vaꞌe kuery pe voi Nhanderuete oikuaa uka nhandereraa jepe aguã regua. Haꞌe rã haꞌe kuery ma oendu ꞌrã — heꞌi."
44,28,29,[Povaꞌe ayvu rupi ijayvu rã judeu kuery oendu vy nhomotareꞌỹmba reve ojeꞌoipa.
44,28,30,Mokoĩ maꞌetỹ re Paulo omboty imoinyagueMokoĩ maꞌetỹ re Paulo oĩ oke atyrã oiporuka vaꞌe py. Haꞌe py ma omovaẽ oexaxe vy ou vaꞌe haꞌe javi.
44,28,31,"Omombeꞌu oikovy Nhanderuete poꞌakaa, haꞌe nhomboꞌe oiny Senhor Jesus Cristo re. Okyjea py eꞌỹ ijayvu, avave rei omokyrirĩ eꞌỹ re."
45,1,1,Roma pygua kuery pe Paulo ombopara vaꞌekueOxarura reve ijayvu vy omboypyagueXee Paulo ma Jesus Cristo rembiguai aiko. Apóstolo-rã xerenoĩ haꞌe Nhanderuete guigua ayvu porã amombeꞌu vaꞌerã xeporavo.
45,1,2,"Haꞌe vaꞌe ayvu ma yma ma voi Nhanderuete oikuaa uka aguã re ijayvu ojeupegua profeta kuery omboparaa rupi,"
45,1,3,"Guaꞌy rekorã re ijayvu vy. Haꞌe vaꞌe ma ngoꞌo re oiko Davi ramymino, haꞌe rã Nheꞌẽ Kyꞌa Eꞌỹ re ma omanoague gui onhemboete jevy vy ojekuaa uka Nhanderuete Raꞌy ipoꞌakapa vaꞌea. Haꞌe vaꞌe ma Jesus Cristo nhande-Senhor."
45,1,5,"Hexe vy oremboaxy vy oremoĩ apóstolo-rã guery omboete ukaa rupi vy, judeu eꞌỹ vaꞌe haꞌe javi regua hexe ojerovia vy onheꞌẽ rendu aguã."
45,1,6,"Haꞌe kuery regua ma peẽ voi pendekuai, Jesus Cristo peguarã penerenoĩ rire."
45,1,7,Peẽ kuery Roma tetã pygua Nhanderuete rembiayvu haꞌe ikyꞌa eꞌỹ vaꞌerã penerenoĩ vaꞌekue haꞌe javive pe ambopara. Tove peẽ kuery tapendu penemboaxya haꞌe mbyꞌa porã Nhanderuete haꞌe Senhor Jesus Cristo guigua.
45,1,8,"Cristo pegua kuery Roma py ikuai vaꞌe Paulo oexaxea re ijayvuagueJypy ma peẽ kuery haꞌe javi re arovyꞌa Xeruete Jesus Cristo rery rupi, mbaꞌeta yvy jave re pejerovia etea oendupaa."
45,1,9,"Mbaꞌeta Nhanderuete oikuaa peẽ kuery re xemaꞌenduꞌa riaea. Ixupe ae xenheꞌẽ py guive ambaꞌeapo aikovy Taꞌy regua ayvu porã amombeꞌua rupi. Ixupe anhemboꞌe nhavõ ajerure haꞌevea ára, Nhanderuete oipotaa rami peẽ kuery roipou aguã re."
45,1,11,"Mbaꞌeta roexaxe ete, peẽ kuery pe voi aikuaa uka aguã Nheꞌẽ guigua penembaraeteve aguã."
45,1,12,"Haꞌe rami avi peẽ kuery reve joo meme nhanhomombaraete aguã jajeroviaa rupi, peẽ haꞌe xee."
45,1,13,"Mbaꞌeta irmão kuery, aipota peikuaa peẽ kuerya py mbovykue rei eꞌỹ aaxea teĩ, peẽ kuery mbyte rupi voi ajou aguã Jesus peguarã, judeu eꞌỹ vaꞌe mboae ikuaia rupi ajapoa rami avi. Haꞌe rami teĩ aỹ peve ndaꞌevei."
45,1,14,"Mbaꞌeta grego kuery haꞌe amboae regua pe voi xee areve teri ayvu porã amombeꞌu aguã, omboꞌepa pyre haꞌe kuaxia ndoexa kuaai teri vaꞌe pe guive."
45,1,15,Haꞌe nunga rupi Roma tetã py pendekuai vaꞌe pe voi ayvu porã amombeꞌu aguã rami aiko.
45,1,16,
45,1,17,"Mbaꞌeta ayvu porã rupi Nhanderuete oikuaa uka ojeguigua teko porã. Haꞌe vaꞌe ma jajerovia rã omeꞌẽ ꞌrã, mbaꞌeta ojerovia vaꞌe pegua ae, ipara re oĩa rami: “Heko porã vaꞌe ma ojeroviaa rupi ꞌrã ikuai”, heꞌiague rami."
45,1,18,"Avakue mbaꞌemo rive ombojeroviaa haꞌe opa marã rei ikuaia re ijayvuaMbaꞌeta Nhanderuete ma opoxya avi oikuaa uka yva gui, ojejavy haꞌe heko vai vaꞌe haꞌe javive rovai, mbaꞌeta haꞌe kuery gueko vaia rupi vy ndoikuaaxei anhetẽ vaꞌe."
45,1,19,"Mbaꞌeta haꞌe kuery oikuaa ae Nhanderuete reko oikuaa pyrã oĩ vaꞌe, haꞌe kuery pe haꞌe ae oikuaa uka ramo. Mbaꞌeta Nhanderuete reko ma ndajaexai vaꞌeri yvy itui ypyꞌi guive jaikuaa porã ꞌrã guive hembiapokue re jaikuaa pota vy. Haꞌe nunga rupi jaikuaa porã ꞌrã ipoꞌakaa opa vaꞌerã eꞌỹ haꞌe imarã eꞌỹa. Haꞌe rami vy heko vai vaꞌe kuery “Aikuaa vy eꞌỹ rima ajejavy” heꞌi aguã ndaꞌevei."
45,1,21,"Mbaꞌeta haꞌe kuery Nhanderuete reko oikuaa teĩ nomboetexei vy ixupe “Xeruete” ndeꞌi, ndoguerovyꞌai guive. Haꞌe rami ꞌrãgue py opẽxaa py ovare eꞌỹ vaꞌe opyta, haꞌe opyꞌa py mbaꞌeve noenduvei ramo pytũmba."
45,1,22,Ojeupe ae “Hiꞌarandu vaꞌe” heꞌi vaꞌeri inhakã porã veꞌỹ vaꞌe opyta.
45,1,23,"Haꞌe rami vy Nhanderuete imarã eꞌỹ haꞌe hexakãmba vaꞌe ombojerovia ꞌrãgue py avakue imarã vaꞌe raꞌangaa rive ombojerovia, haꞌe gui guyra, mymba haꞌe yvy rupi otyryry vaꞌe raꞌangaa guive."
45,1,24,"Haꞌe nunga rupi Nhanderuete omboaxa haꞌe kuery ae onhemboeko kyꞌa aguã, opyꞌa re opa marã rei ikuaixea oĩa rami rive ikuai aguã, guete voi joo meme omongyꞌa aguã."
45,1,25,"Mbaꞌeta Nhanderuete guigua anhetẽ vaꞌe ꞌrãgue py apu rive haꞌe kuery oguerovia. Haꞌe rami vy imoingoare ꞌrãgue py ombojerovia hemimoingo kuery rive. Haꞌe rã Nhanderuete anho haꞌeve nhambojerovia aguã, rakaꞌe rã peve. Amém."
45,1,26,Haꞌe nunga rupi ae Nhanderuete omboaxa itavy reixea rupi rive ikuai aguã. Kunhague voi guekorã vaꞌekue omboekovia vy haꞌeveꞌỹa rami ikuai.
45,1,27,Avakue voi haꞌe rami ae avi ojepeꞌa guaꞌyxy reve joguerekoa gui. Haꞌe vy jomeme itavy reixe vy avakue meme joavyky rei. Haꞌe rami rire ojee ae oendu ojejavyague re haꞌevea rami opagaa.
45,1,28,"Amboae regua kuery opa marã rei ikuai aguã Nhanderuete omboaxaa re ijayvuaNhanderuete reko haꞌe kuery oikuaa vaꞌeri oikuaa ete aguã ndojou porãi ramo omboaxa opẽxaa py ojou vaipy ikuai, haꞌe haꞌeveꞌỹ vaꞌe anho ojapo aguã."
45,1,29,"Haꞌe kuery re ma teko vai anho oĩ, tavy reia, hakãteꞌỹa haꞌe porayvu eꞌỹa. Joe ijaꞌe eꞌỹa rupi anho ikuai, jojukaa haꞌe jogueroꞌaa rupi guive. Nhombotavypa rei haꞌe porayvu eꞌỹ rei vaꞌe ikuai. Joe ijayvu rei,"
45,1,30,"ijayvuxe, neĩ Nhanderuete re voi ndaꞌijaꞌei, ojee anho ojerovia haꞌe imaꞌenduꞌa vaꞌe, mbaꞌemo vai re anho onhembopyꞌa, nguu kuery nonheꞌẽ rendui,"
45,1,31,"iporã vaꞌe noenduvei, oayvuague ndojapoi, porayvu eꞌỹ ae vaꞌe, haꞌe nanhomboaxy kuaavei vaꞌe guive."
45,1,32,"Haꞌe kuery oikuaa ae Nhanderuete haꞌevea rami omokanhymba ꞌrãa haꞌe rami ikuai vaꞌe. Haꞌe ramive ma ojapove tema okuapy, haꞌe amboae kuery haꞌe rami ikuai rã oexa vy ojou porã guive."
45,2,1,
45,2,2,"Haꞌe rã Nhanderuete ma haꞌevea rami ꞌrã ombopaga haꞌe rami ikuai vaꞌe, jaikuaa pavẽ."
45,2,3,"Haꞌe rami teĩ ndee renhombopaga ukaxe vaꞌeri haꞌe rami ae reiko vaꞌe, rexaꞌã ri tyꞌy reo jepe aguã re Nhanderuete nembopaga aguã gui?"
45,2,4,"Ndereikuaai ri tyꞌy rejeko rerova aguã ae Nhanderuete oexa ukaa nderayvua? Tyrã pa nerembovarei ri tyꞌy oexa uka rã opa mbaꞌe py nderayvua, nanembopaga voi haꞌe nerarõ area?"
45,2,5,Haꞌe rami py neakã ratã haꞌe ndepyꞌa py nderejeko rerovaxei vy ndejee ae remoĩ ukave Nhanderuete poxya. Haꞌe vaꞌe ma haꞌevea rami nhombopagaa ára py oexa uka ꞌrã. Mbaꞌeta peteĩ-teĩ pe ombojoja ꞌrã oikoague repy.
45,2,7,"Haꞌe rami vy tekove marã eꞌỹ omeꞌẽ ꞌrã iporã vaꞌe rupi anho ikuai vy hexakãmbaa, omboetea aguã haꞌe imarã eꞌỹ aguã re onheaꞌã vaꞌe kuery pe."
45,2,8,"Haꞌe rã joapo vaia rupi ikuai vaꞌe pe ma oexa uka ꞌrã ivaia haꞌe opoxya, anhetẽ vaꞌe rupi eꞌỹ, teko vaia rupi anho ikuai vaꞌe pe."
45,2,9,"Mbaꞌeta heko vai vaꞌe kuery áry ou ꞌrã ojexavai haꞌe ikuai axy aguã, judeu kuery pe ranhe, haꞌe gui grego kuery pe avi."
45,2,10,"Haꞌe rã iporã vaꞌe rupi ikuai vaꞌe pe ma omeꞌẽ ꞌrã guexakã, imboetea haꞌe imoingo porãarã, judeu kuery pe ranhe, haꞌe gui grego kuery pe avi, mbaꞌeta Nhanderuete ma peteĩ regua rive joegui oayvuve vaꞌeꞌỹ."
45,2,12,Haꞌe nunga rupi lei revegua eꞌỹ ojejavy vaꞌe haꞌe javi ma lei reꞌỹ avi ꞌrã okanhy. Haꞌe rã lei revegua ojejavy vaꞌe ma lei re oĩa rami ae ꞌrã ombopagaa.
45,2,13,"Mbaꞌeta Nhanderuete renonde ma lei oendu rive vaꞌeꞌỹ ꞌrã heko porã, lei re oĩa rami ikuai vaꞌe anho ꞌrã omboeko porã."
45,2,14,"Haꞌe nunga rupi xapyꞌa rei amboae regua kuery, lei revegua eꞌỹ teĩ lei re oĩa rami ikuai ꞌrã oikuaa rami ae. Haꞌe vaꞌe kuery ma lei ndojopyi teĩ haꞌe kuery ae oikuaa ꞌrã lei regua."
45,2,15,"Haꞌe rami vy haꞌe kuery oexa uka ꞌrã opyꞌa re lei regua oĩa, oꞌarandua gui ae oikuaa guekorã. Haꞌe rami vy amongue py oikuaa ꞌrã ojejavya, haꞌe rã amongue py ma oikuaa ꞌrã haꞌevea rami ikuaia."
45,2,16,Haꞌe nunga haꞌe javi ojekuaa porã ꞌrã avakue nhemi rupi ikuaiague re Nhanderuete oikuaa potaa ára. Ayvu porã amombeꞌu aikovya rami vy Cristo Jesus pe ae ꞌrã oikuaa pota uka.
45,2,17,"Judeu kuery “Aikuaa vy eꞌỹ rima ajejavy” heꞌi aguã ndaꞌeveia re ijayvuaHaꞌe gui ndee ma “Judeu” ꞌepy vaꞌe reiko. Rejerovia reikovy lei re oĩa rami reikoa re, haꞌe “Nhanderuete rembiayvu aiko” ꞌre vy revyꞌa. Lei re oĩa rami nemboꞌea rã reikuaa ae Nhanderuete oipota vaꞌe haꞌe rejapo kuaa iporã vaꞌe."
45,2,19,"Ndee rexaꞌã rã ndee ae reiko ára revegua eꞌỹ mboguataa, pytũa rupi ikuai vaꞌe moexakãa,"
45,2,20,"hiꞌarandu eꞌỹ vaꞌe rerekoa haꞌe kyrĩgue mboꞌea, mbaꞌeta lei rupi vy ꞌarandua haꞌe anhetẽgua reikuaapa merami."
45,2,21,Haꞌe rami avi nhomboꞌea reiko vaꞌeri mbaꞌe re tu nerenhemboꞌei ndee ae? Imonda eꞌỹ aguã renhomongeta vaꞌeri ndee ae ri tyꞌy nemonda vaꞌety?
45,2,22,"Joupe “Pendetavy eme”, ꞌre vaꞌeri ndee ae ri tyꞌy ndetavy? Mbaꞌemo raꞌangaa rejou vai vaꞌeri taꞌangaa pegua templo gui nemonda vaꞌe tyꞌy?"
45,2,23,Lei rejou porã vaꞌeri lei rovai reikoa py Nhanderuete neremboete ukai.
45,2,24,"Mbaꞌeta ipara re oĩa rami: “Peẽ kuery káuxa amboae regua kuery ijayvu vai ꞌrã Nhanderuete rery re”, heꞌia rami ae pendekuai."
45,2,25,Judeu regua anhetẽ ete vaꞌe re ijayvuaMbaꞌeta ndepire remboi ukaague ma lei re oĩa rami ete ri reiko ramo ovare. Haꞌe rã lei re oĩa rami eꞌỹ ri reiko ramo opire omboi uka eꞌỹ vaꞌe rami repyta.
45,2,26,"Haꞌe rami avi amongue opire omboi uka eꞌỹ vaꞌeri lei re oĩa rami ikuai ramo haꞌe kuery pe “Opire omboi uka vaꞌekue rami ikuai”, heꞌi pavẽ ꞌrã."
45,2,27,"Haꞌe rami vy opire omboi uka eꞌỹ vaꞌeri lei re oĩa rami ikuai vaꞌe kuery ijayvu ꞌrã okuapy ndere, mbaꞌeta ipara re oĩ vaꞌe reikuaa vy ndepire remboi uka vaꞌeri lei re oĩa rami eꞌỹ reiko."
45,2,28,"Mbaꞌeta judeu ete ma guete re riveꞌỹ oexa uka judeu oikoa, mbaꞌeta opire omboi uka aguã oeja pyre ma ngoꞌo re riveꞌỹ ꞌrã ojapo aguã. Haꞌe rami ꞌrãgue py judeu ete ma opyꞌa py ꞌrã haꞌe rami ikuai, haꞌe opire omboi uka aguã oeja pyre ma ipyꞌa reguarã, nheꞌẽ re ae, ipara regua riveꞌỹ. Haꞌe rami ikuai vaꞌe ma avakue riveꞌỹ ꞌrã oguerovyꞌa, Nhanderuete ae ꞌrã oguerovyꞌa."
45,3,1,Paulo mbovaia ayvu oĩaHaꞌe gui mbaꞌe nunga py tu amboae regua reko gui judeu kuery reko haꞌeveve? Mbaꞌerã ndaꞌu ovare haꞌe kuery opire omboi ukaa?
45,3,2,"Mbaꞌeta heta oguereko iporã vaꞌe, opa mbaꞌe py. Jypyꞌi ma judeu kuery pe Nhanderuete ombou rakaꞌe oayvu."
45,3,3,Haꞌe gui? Judeu regua amongue ndogueroviai rire ndaꞌu Nhanderuete ndoikovei ꞌrã ri ojeroviapy?
45,3,4,"Any teve. Avakue ijapu vaꞌe meme teĩ Nhanderuete ma anhetẽ vaꞌe ae, ipara oĩa rami vy: “Oikuaa pavẽ ꞌrã ndeayvua anhetẽ memea. Haꞌe ramo ndereko re oikuaa potaa rã ndepoꞌaka ꞌrã”, heꞌia rami. "
45,3,5,"Haꞌe gui amongue aipoeꞌi ꞌrã: “Nhandereko vaia ojapo ꞌrã Nhanderuete reko porãa ojekuaa porãve aguã rami”, heꞌi ꞌrã. Mbaꞌexa ꞌrã tu nhambovai? Ndaꞌevei ri ndaꞌu Nhanderuete nhandereko vaia re nhanembopaga aguã? Nami avakue rami rive xeayvu."
45,3,6,Any. Haꞌe rami vaꞌe rire mbaꞌexa ꞌrã tu haꞌeve Nhanderuete yvy re ikuai vaꞌe re oikuaa pota aguã?
45,3,7,"Haꞌe gui aipoꞌea avi: “Xeapua ojapo ꞌrã Nhanderuete anhetẽ vaꞌea ojekuaa porãve aguã rami, haꞌe omboeteave ꞌrã guive. Haꞌe rami rã mbaꞌe re tu xevy pe ‘Ojejavy vaꞌe’ heꞌi vy xembopaga ꞌrã?” ꞌea."
45,3,8,"Any, haꞌe rami vaꞌe rire haꞌeve avi teĩ ꞌrãgue “Teko vai rupi tema nhandekuai mbaꞌemo porã oiko aguã” jaꞌe aguã. Amongue ijapu vy omombeꞌu ꞌrã haꞌe rami ae oreayvua rami. Haꞌe kuery ma haꞌevea rami ꞌrã ombopagaa."
45,3,9,"Jajejavy vaꞌe memea re ijayvuaHaꞌe gui mbaꞌexa tu jaikuaa? Ore judeu kuery teve amboae regua gui orereko porãve vaꞌe? Any, neĩ peteĩ henda py. Mbaꞌeta amombeꞌu ae ma judeu haꞌe grego kuery jejavya guy py ikuai vaꞌe memea,"
45,3,10,"ipara oĩa rami: “Jipoi heko porã vaꞌe, neĩ peteĩve."
45,3,12,"Mbaꞌeta ojepeꞌa pavẽ, joo rami meme ovareꞌỹ vaꞌe ikuai. Jipoi iporã vaꞌe ojapo vaꞌe, neĩ peteĩve.”"
45,3,13,“Haꞌe kuery jyryvi ma omanogue rupa ojepeꞌa vaꞌe rami. Oapekũ py nhombotavypa.” “Haꞌe kuery juru re ma mboi guigua veneno ramigua oĩ.”
45,3,14,“Ijuru tynyẽ oiny ayvu vai haꞌe pyꞌa vaikue reia anho.”
45,3,15,“Haꞌe kuery py ma tuguy omoẽ aguã katy oo vy inhakuã.
45,3,16,Ikuaia rupi ma nhomokanhyarã haꞌe nhomomboriauarã oĩ.
45,3,17,Haꞌe rã tape ikuai porã aguã ma ndoikuaai.”
45,3,18,“Haꞌe kuery re noĩ ae Nhanderuete renonde ojererokyje aguã.”     ; 
45,3,19,"Judeu kuery amboae regua rami avi ojejavy vaꞌea re ijayvuaHaꞌe gui lei re oĩ vaꞌe haꞌe javi ma lei rupi ikuai vaꞌe pegua ae, jaikuaa. Haꞌe ramo Nhanderuete renonde yvy jave re ikuai vaꞌe okyrirĩmba haꞌe opaga aguã rami ikuai aguã."
45,3,20,"Mbaꞌeta lei re onheaꞌãa rupi ma avave rei nomboeko porãai ꞌrã henonde, mbaꞌeta lei gui ma jaikuaa ꞌrã jajejavy vaꞌe memea.; "
45,3,21,"Jesus Cristo re jajerovia ramo nhanemboeko porãa aguã re ijayvuaHaꞌe gui aỹ ma lei rupi eꞌỹ Nhanderuete oikuaa uka ojeguigua teko porã, lei haꞌe profeta kuery omombeꞌu ma voi vaꞌekue. Mbaꞌeta Nhanderuete guigua teko porã ma Jesus Cristo re jajerovia ramo omeꞌẽ. Ojerovia vaꞌe haꞌe javive pegua oĩ, [haꞌe javi regua peguarã ombou, mbaꞌeta joo ramigua meme nhandekuai,"
45,3,23,mbaꞌeta nhande haꞌe javive jajejavy vy ndajaupity kuaai Nhanderuete rexakãa.; ; 
45,3,24,Haꞌe rami teĩ Nhanderuete nhanemboaxya rupi rive nhanemboeko porã ꞌrã Cristo Jesus nhandereraa jepe rire.
45,3,25,"Mbaꞌeta Jesus ma Nhanderuete ombou vy oikuaa uka rakaꞌe jejavya peꞌaarã, jajerovia rã huguy py omboguepa aguã jajejavyague. Haꞌe rami py Nhanderuete oexa uka haꞌevea rami joguereko vaꞌea, mbaꞌeta oarõ are kuaa vaꞌe vy ymagua kuery ojejavyague re nombopaga potai ranhe rakaꞌe."
45,3,27,"Haꞌe rami rire ndaꞌu haꞌeve nhanhemboyvate aguã? Peteĩve henda py ndaꞌevei. Mbaꞌe re tu ndaꞌevei? Mbaꞌeta nhande ae nhanheaꞌã rupi eꞌỹ jaa jepe, hexe jajerovia vy rive."
45,3,29,"Tyrã pa Nhanderuete ndaꞌu ore judeu kuery Ruete anho ri oiko? Amboae kuery Ruete guive eꞌỹ ri tyꞌy? Tá, amboae kuery Ruete guive oiko,"
45,3,30,"mbaꞌeta Nhanderuete ma peteĩꞌi. Haꞌe rami vy judeu kuery ojerovia rã omboeko porã ꞌrã, haꞌe amboae kuery voi ojerovia rã omboeko porã avi ꞌrã."
45,3,31,"Haꞌe gui jajeroviaa rupi jaa jepea py ndaꞌu jajapo ri lei mbaꞌerã ovare veꞌỹa rami? Any, peteĩve henda py. Haꞌe rami ꞌrãgue py lei re oĩ vaꞌe jaikuaa uka anhetẽ memea."
45,4,1,
45,4,3,"mbaꞌeta mbaꞌe heꞌi tu ipara? “Abraão ojerovia Nhanderuete re. Haꞌe ramo ojeroviaa re omeꞌẽ teko porã”, heꞌiague."
45,4,4,"Haꞌe gui ombaꞌeapo vaꞌe pe ombaꞌeapoague repy ma omeꞌẽa vaꞌe rive eꞌỹ, ixupe guarã ae oĩ."
45,4,5,"Haꞌe rã amongue haꞌe ae onheaꞌã ꞌrãgue py heko vai vaꞌe mboeko porãa re ojerovia ramo ma ixupe omeꞌẽ ꞌrã teko porã, ojeroviaa re rive."
45,4,6,"Haꞌe rami ae Davi voi ijayvu rakaꞌe, mbaꞌeta omombeꞌu amongue onheaꞌã eꞌỹ re ixupe Nhanderuete teko porã omeꞌẽ ramo ovyꞌa ete ꞌrãa. Haꞌe vy aipoeꞌi: “Ovyꞌa ete ꞌrã heko vaiague omboguepaa vaꞌe, ojejavyague ojaoꞌipaa ramo. Ovyꞌa ete ꞌrã avakue haꞌe kuery pe Senhor ‘Heko vai vaꞌe’ ndeꞌi ramo”, heꞌi rakaꞌe."
45,4,9,"Haꞌe gui opire omboi uka vaꞌekue pegua anho ꞌrã ndaꞌu ovyꞌa ete aguã oĩ, tyrã pa opire omboi uka eꞌỹ vaꞌe pegua avi? Mbaꞌeta “Abraão ojeroviaa re rive ixupe omeꞌẽ teko porã”, haꞌeague rami."
45,4,10,"Mbaꞌe tu ojapo ramo teko porã omeꞌẽ rakaꞌe? Opire omboi uka rire ri ndaꞌu omeꞌẽ, tyrã pa opire omboi uka eꞌỹ re? Opire omboi uka rireꞌỹ, omboi uka eꞌỹ mbove ma voi teko porã omeꞌẽ rakaꞌe Abraão pe."
45,4,11,"Mbaꞌeta opire omboi uka aguã ma hekorã Nhanderuete oeja rakaꞌe oikuaa uka aguã ojeroviaa re teko porã ixupe omeꞌẽague, opire omboi uka eꞌỹ teri reve. Haꞌe rami rire ojerovia vaꞌe haꞌe javi ru opyta, opire omboi uka eꞌỹ vaꞌe kuery pe guive, mbaꞌeta haꞌe kuery voi ojerovia ramo omeꞌẽ ꞌrã teko porã."
45,4,12,"Haꞌe gui ore orepire romboi uka vaꞌe ru avi oiko. Mbaꞌeta ore ma orepire romboi uka vaꞌe rive eꞌỹ orekuai, nhanderu Abraão opire omboi uka eꞌỹ re ojeroviaague rami rojerovia vaꞌe avi."
45,4,13,"Haꞌe rami ae avi lei rupi eꞌỹ Abraão haꞌe hamymino kuery pe Nhanderuete ijayvu rakaꞌe ko yvy omeꞌẽ aguã re, haꞌe rã ojeroviaa re teko porã ojopy rire."
45,4,14,"Haꞌe rã lei re ikuai vaꞌe pe yvy omeꞌẽ aguã re ijayvu vaꞌe rire Abraão ojeroviaa ndovarei ꞌrãgue, haꞌe ixupe ijayvuague voi oaxa rive ꞌrãgue."
45,4,15,"Mbaꞌeta lei gui ou Nhanderuete ipoxy aguã, haꞌe rã lei ndoikuaaia py ma jipoi avi lei rovai ojejavy vaꞌe."
45,4,16,"Haꞌe nunga rupi ae jajeroviaa re Nhanderuete omeꞌẽ teko porã, nhanemboaxy ramo rive jaupity aguã. Haꞌe ramo Abraão ramymino kuery haꞌe javive pe ijayvuague oĩ atã ꞌrã, lei rupi ikuai vaꞌe pe anho eꞌỹ, Abraão rami ojerovia vaꞌe kuery haꞌe javive pe, mbaꞌeta nhande kuery pavẽ ru oiko, ipara re “Heta regua rurã romoĩ” heꞌiague rami vy, mbaꞌeta Nhanderuete renonde hexe ojerovia. Mbaꞌeta Nhanderuete ma omano vaꞌekue moingovea, haꞌe ndoikoi teri vaꞌe pe “Oiko ae” heꞌi vaꞌe guive."
45,4,18,"Abraão oarõ aguã noĩ merami teĩ oarõ nho vy ojerovia rire heta regua ru opyta, ixupe “Heta ꞌrã neramymino kuery ikuai” heꞌiague rami vy."
45,4,19,"Ikangy eꞌỹ re ojerovia nho vy oikuaa pota guete omanogue rami oĩa re, mbaꞌeta cem maꞌetỹ ma oguereko, haꞌe Sara voi guaimiꞌi ete ma."
45,4,20,"Haꞌe rami teĩ ndoguerovia eꞌỹi Nhanderuete ijayvuague, oexaꞌã reia noĩ. Haꞌe rami ꞌrãgue py ojeroviaa py imbaraeteve ovy, oguerovyꞌa guive Nhanderuete, mbaꞌeta oikuaa porã oayvuague ojapo aguã ipoꞌaka vaꞌea."
45,4,22,Haꞌe nunga rupi ae “Ojeroviaa re omeꞌẽ teko porã” heꞌi.
45,4,23,"Ixupe anho eꞌỹ guive ipara oiny omeꞌẽa rami, nhande kuery pe guive, mbaꞌeta nhandevy pe avi omeꞌẽ ꞌrã teko porã, nhande-Senhor Jesus omanoague gui omboete ju vaꞌekue re jajerovia ramo."
45,4,25,"Haꞌe vaꞌe ma omboaxaa rakaꞌe nhandereko vaia re omano aguã, haꞌe gui onhemboete ju nhanemboeko porã aguã."
45,5,1,"Jajeroviaa re Nhanderuete nhanemboeko porã rire hexeve jaiko porã aguã re ijayvuaHaꞌe gui ma jajeroviaa re Nhanderuete nhanemboeko porã rire hexeve peteĩ rami ju jaiko, nhande-Senhor Jesus Cristo re vy."
45,5,2,"Hexe jajerovia vy Nhanderuete nhanemboaxya rupi nhandekuai, haꞌe Nhanderuete rexakãa ojekuaa aguã nharõ vy javyꞌa jaikovy guive."
45,5,3,"Haꞌe rami anho eꞌỹ, jajexavaia py voi javyꞌa, mbaꞌeta jaikuaa jajexavaia ojapo jaropoꞌakave aguã rami."
45,5,4,Haꞌe gui mbaꞌemo jaropoꞌaka vy jaikuaa Nhanderuete nhandererovyꞌaa. Haꞌe nhandererovyꞌa ramo jareko iporã vaꞌe nharõ aguã.
45,5,5,"Nharõa py ndajajekorei guive, mbaꞌeta nhandepyꞌa re Nhanderuete oendu uka ae nhanderayvua. Nheꞌẽ Kyꞌa Eꞌỹ nhandere ombou vaꞌekue gui nhaendu."
45,5,6,"Mbaꞌeta nhanekangy teri reve Cristo omano rakaꞌe nhandereko vai vaꞌe re, oaꞌangaague ára py ete."
45,5,7,"Heko porã vaꞌe re vy haxy amongue omano aguã, haꞌe rã porayvu vaꞌe re ma amongue nhiꞌã omano ꞌrã. Haꞌe rã Nhanderuete ma po rami oexa uka nhanderayvua: jajejavya rupi teri jaiko reve Cristo omano rakaꞌe nhandere."
45,5,9,"Haꞌe rami rire, aỹ katuve ma huguy rupi nhanemboeko porã rire nhandereraa jepe ꞌrã nhombopaga aguã gui."
45,5,10,"Mbaꞌeta Nhanderuete rovaigua teri jaiko reve Taꞌy omano vy hexeve peteĩ rami ju nhanemoingo rire aỹ katuve ma hexeve peteĩ rami nhanemoingo vy nhandereraa jepe ꞌrã, oikove ju rire."
45,5,11,"Haꞌe nunga anho eꞌỹ, Nhanderuete re ae javyꞌa, nhande-Senhor Jesus Cristo re vy. Mbaꞌeta hexe vy aỹ peteĩ rami nhandekuai Nhanderuete reve."
45,5,12,"Adão re Cristo ombojojaagueMbaꞌeta peteĩꞌi ava gui jejavya oiko ypy rakaꞌe yvy jave re, haꞌe jejavya gui oiko avi nhamano aguã. Haꞌe rami py nhande pavẽ nhamano aguã rami nhandekuai, pavẽ jajejavy rire."
45,5,13,"Mbaꞌeta lei oejaa eꞌỹ mbove ma voi jejavya oĩ ae ma rakaꞌe yvy re, lei ndoikuaa ukaai teri jave avave pe “Lei rovai ojejavy” ndaꞌeai teĩ."
45,5,14,"Haꞌe rami avi Adão guive Moisés oiko peve manoa ipoꞌaka rakaꞌe, ayvu rovai Adão ojejavyague rami ete ndojejavyi vaꞌe kuery re voi. Adão ma nhaneramoĩ ypy rakaꞌe, ou vaꞌerã vaꞌe kuaa ukaarã."
45,5,15,"Haꞌe rami avi Adão ojejavy jave guare rami eꞌỹ oiko tekove meꞌẽ rivea ou rã, mbaꞌeta peteĩꞌi ojejavy rire heta omano. Haꞌe gui ma heta pe avi Nhanderuete oexa uka omboaxya, amboae ava Jesus Cristo ombou vy."
45,5,16,"Haꞌe rami avi tekove omeꞌẽmby ma peteĩ anho ojejavy jave guare rami eꞌỹ guive, mbaꞌeta peteĩꞌi ojejavyague gui oiko rakaꞌe nhombopagapa aguã. Haꞌe gui heta jajejavyague gui Nhanderuete nhanemboaxya oexa uka vy nhanemboeko porã."
45,5,17,Peteĩꞌi ojejavyague gui ae manoa ipoꞌaka rire teĩ Nhanderuete nhanemboaxya haꞌe teko porã omeꞌẽ rã jaupity vaꞌe katuve ma nhandepoꞌaka ꞌrã peteĩꞌi re vy. Haꞌe vaꞌe ma Jesus Cristo.
45,5,18,Mbaꞌeta peteĩgueꞌi ojejavya ague gui nhande kuery pavẽ re oiko rakaꞌe japaga aguã. Haꞌe rã peteĩgueꞌi joapo porãague gui nhande kuery pavẽ pe oiko avi nhanemboeko porã rã tekove jaupity aguã.
45,5,19,Mbaꞌeta peteĩꞌi ava nonheꞌẽ renduiague gui heta ikuai rakaꞌe ojejavy vaꞌe. Haꞌe gui ma peteĩꞌi onheꞌẽ renduague gui ju heta ikuai ꞌrã heko porã vaꞌe.
45,5,20,"Haꞌe gui ma lei oejaa avi rakaꞌe jejavya ojekuaa porãve aguã, vaꞌeri jejavya hetave ramo nhanemboaxya voi hetave avi oexa uka rakaꞌe."
45,5,21,"Haꞌe rami avi jejavya ipoꞌaka rakaꞌe pavẽ nhamano aguã rami. Haꞌe gui nhanemboaxya ju nhanemboeko porã vy ipoꞌaka tekove marã eꞌỹ jaupity aguã, nhande-Senhor Jesus Cristo re vy."
45,6,1,Nhanderuete nhanemboaxy ramo jejavya poꞌakaa gui jaa jepea re ijayvuaHaꞌe rami rã mbaꞌe jaꞌe ꞌrã tu? Jajejavya rupi riae ꞌrã teve jaiko Nhanderuete nhanemboaxyve aguã?
45,6,2,"Any. Mbaꞌexa tu jajejavy riaeve ta, haꞌe nunga pe nhamano rire?"
45,6,3,Tyrã pa ndapeikuaai teri teve Cristo Jesus peguarã nhanhemongarai vy haꞌe omanoague py avi nhanhemongaraiague?
45,6,4,"Mbaꞌeta nhanhemongarai vy hexeve nhande voi jajeaty uka avi nhamanoa py, Nguu poꞌakaa rupi Cristo omanoague gui onhemboete jevyague rami avi nhande voi nhandereko pyau reve nhandekuai aguã.  ; ; "
45,6,5,Mbaꞌeta Cristo omanoague rami nhande voi hexeve nhamano rire haꞌe onhemboete jevyague rami avi ꞌrã jaiko.
45,6,6,"Mbaꞌeta jaikuaa nhandereko ymague kuruxu re hexeve omano aviague, toꞌo nhanembojejavy veꞌỹ aguã, jejavya rembiguai rami veꞌỹ jaiko aguã."
45,6,7,Mbaꞌeta omano vaꞌekue haꞌe javi oiko porã ju ꞌrã ojejavyague gui.
45,6,8,Haꞌe gui nhande voi Cristo reve nhamano rire jarovia hexeve avi jaiko aguã.
45,6,9,Mbaꞌeta jaikuaa Cristo omanoague gui onhemboete ju rire nomanovei ma ꞌrãa. Hexe ma manoa ndaꞌipoꞌakavei.
45,6,10,Peteĩgueꞌi omano rakaꞌe jejavya pe. Haꞌe gui oikove vy Nhanderuete pe ju oiko.
45,6,11,"Haꞌe rami ae avi po rami peẽ voi peikuaa: peẽ voi jejavya pe pemano ma avi, haꞌe gui Cristo Jesus re vy Nhanderuete pe ju peiko."
45,6,12,"Haꞌe nunga rupi jejavya taꞌipoꞌakave eme penderete imarã vaꞌe re, toꞌo oipota vaꞌe rupi veꞌỹ pendekuai aguã."
45,6,13,"Penderete regua voi pemboaxave eme jejavya pe, nhomboeko vaia rembiguairã. Haꞌe rami ꞌrãgue py omanoague gui oikove ju vaꞌekue rami pejeko meꞌẽ Nhanderuete pe. Ixupe anho pemboaxa penderete regua, teko porã rembiguairã."
45,6,14,"Mbaꞌeta jejavya ndaꞌipoꞌakavei ꞌrã pendere, mbaꞌeta lei guy py veꞌỹ pendekuai, haꞌe rã Nhanderuete penemboaxya rupi anho."
45,6,15,"Lei, tembiguai haꞌe nhanemboaxya re ijayvuaHaꞌe gui? Lei guy py veꞌỹ, Nhanderuete nhanemboaxya rupi anho nhandekuai vy ndaꞌu jajejavy riaeve ta? Any."
45,6,16,"Ndapeikuaai ri tyꞌy nhoembiguairã pejeko meꞌẽ rire pendererekoa anho ꞌrã penheꞌẽ rendu? Jejavya rembiguai ma omano aguã rami ikuai, haꞌe rã Nhanderuete nhanheꞌẽ rendu vaꞌe ma teko porã rupi nhandekuai."
45,6,17,"Xee arovyꞌa Nhanderuete, mbaꞌeta yma rupi jejavya rembiguai pendekuaiague gui pejepeꞌa vy pendepyꞌa haꞌe javi py penheꞌẽ rendu penemboꞌeague rami. Haꞌe gui jejavya gui peo jepe vy teko porã rembiguai ju pendekuai."
45,6,19,"Avakue reko re ambojoja, mbaꞌeta penderoꞌo reve teri peiko vy ndapeikuaa porãi ramo. Yma rupi penderete regua pemboaxa vaꞌekue imongyꞌaarã pe hembiguairã, pendereko kyꞌave haꞌe pendereko vai reive peovy aguã rami. Haꞌe gui aỹ ma teko porã rembiguairã ju pemboaxa penderete regua, ikyꞌa eꞌỹ vaꞌe pendekuai aguã."
45,6,20,Mbaꞌeta jejavya rembiguai teri pendekuai jave teko porã rupi eꞌỹ pendekuai vaꞌekue.
45,6,21,"Haꞌe vaꞌe jave mbaꞌe tu pejou rakaꞌe haꞌe nunga repy? Mbaꞌemo aỹ penemoxĩmba vaꞌe anho, haꞌe opaa py ma haꞌe nunga nhandejuka ꞌrã."
45,6,22,"Haꞌe gui aỹ ma jejavya rembiguai pendekuaiague gui Nhanderuete pendereraa jepe vy guembiguai ae ju penemoingo rire pejou ikyꞌa eꞌỹ vaꞌe penemoingoarã, haꞌe opaa py ma tekove marã eꞌỹ."
45,6,23,"Mbaꞌeta jejavyague repy ma manoa. Haꞌe rã Nhanderuete omeꞌẽ rive vaꞌe ma tekove marã eꞌỹ, nhande-Senhor Cristo Jesus re oĩ vaꞌe."
45,7,1,"Omenda vaꞌe reko re ombojojaagueIrmão kuery, lei peikuaa vaꞌe pe ju ta xeayvu aỹ. Ndapeikuaai ri tyꞌy jaikovea pukukue re anho lei ovare ꞌrãa?"
45,7,2,Mbaꞌeta lei re oĩa rami vy kunha omenda vaꞌe minha ime oikovea ja anho oiko ꞌrã ixupe. Haꞌe gui ime omano ma ramo lei re oĩa rami vy ndoikovei ma ꞌrã ixupe.
45,7,3,Xapyꞌa rei ime oikove teri reve amboae ava re onhemoirũ ramo jaikuaa ꞌrã itavy reia. Haꞌe rã ime omano ma ramo haꞌe vaꞌe lei rami veꞌỹ ma ꞌrã oiko. Omenda jevy teĩ itavy rei vaꞌeꞌỹ ꞌrã oiko.
45,7,4,"Haꞌe rami ae avi xe-irmão kuery, peẽ voi lei pe pemano vaꞌekue Cristo rete reve vy, amboae pe ju peiko aguã, omanoague gui onhemboete ju vaꞌekue pe ae, haꞌe rami vy Nhanderuete oipotaa rami pendekuai aguã."
45,7,5,"Mbaꞌeta toꞌo oipotaa rami teri nhandekuai jave lei ojapo rakaꞌe jajejavypa reixea anho nhaendu aguã rami, haꞌe ramo opa marã oguereko nhanderete regua nhandejuka ete aguã."
45,7,6,"Haꞌe gui aỹ ma lei gui nhandereraa jepe rire nhandere ipoꞌaka vaꞌekue pe nhamano ma, Nheꞌẽ guigua teko pyau rupi ju nhandekuai aguã rami, teko ymague ipara re oĩa rupi veꞌỹ."
45,7,7,
45,7,8,"Haꞌe gui ojapo uka pyre rupi vy jejavya ojapo opa marãgua amoaruãa aendu aguã rami, mbaꞌeta lei ndoikuaa py ma omano vaꞌekue rami avi jejavya ndaꞌipoꞌakai."
45,7,9,"Ymave rupi lei aikuaa eꞌỹ mbove, aiko porã merami. Haꞌe gui ma ojapo uka pyre aikuaa ramo jejavya oikove ju, haꞌe rã xee ma omano vaꞌekue rami apyta. Haꞌe rami vy ojapo uka pyre nhomoingovearã oĩ vaꞌekue ri xemoingo karamboae omano vaꞌekue rami., "
45,7,11,"Mbaꞌeta ojapo uka pyre rupi jejavya ipoꞌakave vy xembotavy ojapo uka pyre aikuaa py ae, haꞌe vy omano vaꞌekue rami xemoingo."
45,7,12,"Haꞌe gui lei haꞌe ojapo uka pyre ma ikyꞌa eꞌỹ vaꞌe meme, teko porã kuaa ukaarã haꞌe iporã vaꞌe."
45,7,13,"Haꞌe gui iporã vaꞌe ae teve xemoingo omano vaꞌekue rami? Any, jejavya ae haꞌe rami xemoingo iporã vaꞌe rupi. Mbaꞌeta ojapo uka pyre rupi jejavya ojekuaa porãve, jejavya etea jaikuaa aguã rami. Haꞌe rami vy ae omano vaꞌekue rami xemoingo."
45,7,14,"Mbaꞌeta jaikuaa lei re oĩ vaꞌe ma Nheꞌẽ guigua memea. Haꞌe rã xee ma toꞌo re aiko, jejavya rembiguairã omboaxa pyre rami."
45,7,15,"Mbaꞌeta xee ae voi ndaikuaai aikoa, mbaꞌeta xee aikoxea rupi ndaikoi, aikoxe eꞌỹa rupi rive aiko."
45,7,16,Haꞌe gui aikoxe eꞌỹa rupi aiko vy lei pe “Iporã vaꞌe” haꞌe.
45,7,17,"Haꞌe rami xemoingoa ma xee ae eꞌỹ, haꞌe rã jejavya xere oĩ vaꞌe."
45,7,18,"Mbaꞌeta aikuaa xere, xerete re ma iporã vaꞌe noĩa. Haꞌevea rami aikoxea ma xere oĩ anhetẽ. Haꞌe rã haꞌe rami aiko kuaa etea ma noĩ."
45,7,19,Mbaꞌeta haꞌevea rami aikoxea rupi ndaikoi. Haꞌe rami ꞌrãgue py mbaꞌemo vai ajapoxe eꞌỹ vaꞌe anho ajapo.
45,7,20,"Haꞌe nunga rupi ajapoxe eꞌỹ vaꞌe ajapo ramo haꞌe rami xemoingoa ma xee ae eꞌỹ, haꞌe rã jejavya xere oĩ vaꞌe."
45,7,21,Mbaꞌeta haꞌevea rami aikoxe teĩ xere aendu avi mbaꞌemo vai rupi xemoingoarã.
45,7,22,"Mbaꞌeta xepyꞌa re ma Nhanderuete guigua lei arovyꞌa, haꞌe rã xeroꞌo re ma amboae rami xemoingoarã aendu. Haꞌe vaꞌe ma xepyꞌa re lei oĩ vaꞌe re opuꞌã ꞌrã xemoingo aguã xerete re jejavya oĩ vaꞌe rembiguairã."
45,7,24,"Ava ovyꞌa eꞌỹ ete vaꞌe xee aiko! Mavaꞌe tu xereraa jepe ꞌrã kovaꞌe tete xejukaxe vaꞌe gui? Arovyꞌa Nhanderuete, Jesus Cristo nhande-Senhor rupi. Mbaꞌeta xejegui ae xepyꞌa re oĩa rami vy aiko Nhanderuete guigua lei rembiguai, haꞌe rã toꞌo oipotaa rami aiko vy ma lei jejavya rembiguai aiko.?"
45,8,1,
45,8,3,"Mbaꞌeta lei rupi nhanheaꞌã teri jave ndaꞌevei vaꞌekue jajapopa aguã, nhanderoꞌo re nhanekangy vy. Haꞌe ramo Nhanderuete ae ojapo nhandevy, mbaꞌeta Guaꞌy ombou rakaꞌe nhanderoꞌo re jajejavy vaꞌe regua rami teĩ, jajejavya oipeꞌa aguã. Haꞌe rami py Nhanderuete oipeꞌa rakaꞌe toꞌo re jejavya oĩ vaꞌe poꞌaka,"
45,8,4,"lei re ojapo uka pyre oĩ vaꞌe jajapo nho aguã, toꞌo re veꞌỹ jaiko vy guive, haꞌe rã Nheꞌẽ re anho."
45,8,5,"Mbaꞌeta toꞌo re ikuai vaꞌe ma toꞌo guigua re anho ꞌrã ipyꞌa, haꞌe rã Nheꞌẽ re ikuai vaꞌe ma Nheꞌẽ guigua re ꞌrã ipyꞌa."
45,8,6,Mbaꞌeta toꞌo re ikuai vaꞌe omano aguã rami ikuai. Haꞌe rã Nheꞌẽ re ikuai vaꞌe ma tekove haꞌe mbyꞌa porã ꞌrã oupity.
45,8,7,"Mbaꞌeta toꞌo re ikuai vaꞌe ma Nhanderuete rovaigua meme ikuai. Haꞌe kuery nonheꞌẽ rendui ꞌrã Nhanderuete guigua lei rupi, mbaꞌeta ndaꞌevei ae haꞌe vaꞌe rupi ikuai aguã."
45,8,8,Haꞌe nunga rupi toꞌo re ikuai vaꞌe nombovyꞌai ꞌrã Nhanderuete.
45,8,9,"Haꞌe rã peẽ ma toꞌo reꞌỹ pendekuai, haꞌe rã Nheꞌẽ re, anhetẽ ri pendere Nhanderuete Nheꞌẽ oĩ ramo. Haꞌe rã amongue re Cristo Nheꞌẽ noĩ ramo ixupegua eꞌỹ oiko."
45,8,10,"Haꞌe rã pendere Cristo oĩ ramo penderete anhetẽ omano aguã rami oĩ jejavya káuxa, teĩ pendere teko porã oĩ avi rã Nheꞌẽ omeꞌẽ tekove."
45,8,11,"Mbaꞌeta Cristo Jesus omanoague gui omboete vaꞌekue Nheꞌẽ pendere oĩ vy penderete imarã vaꞌe voi omoingove avi ꞌrã, Onheꞌẽ pendere oĩ vaꞌe py ae."
45,8,12,"Taꞌy kuery haꞌe mbaꞌemo jopyarã jaikoa re ijayvuaHaꞌe nunga rupi irmão kuery, Nhanderuete pe jaiko aguã rami nhandekuai, toꞌo peꞌỹ, toꞌo oipotaa rami nhandekuai veꞌỹ aguã."
45,8,13,Mbaꞌeta toꞌo oipotaa rami ri pendekuai vy pemano aguã rami peiko. Haꞌe rã Nheꞌẽ re vy toꞌo oipota vaꞌe pemomba ri vy anhetẽ peikove ꞌrã.
45,8,14,Mbaꞌeta Nhanderuete Nheꞌẽ pe ojerereko uka vaꞌe ma Nhanderuete raꞌy kuery meme ikuai.
45,8,15,"Mbaꞌeta Nheꞌẽ pendere oĩ vaꞌe ma escravo penemoingoarã eꞌỹ oĩ, pekyjea rupi peiko veꞌỹ aguã. Pendere Nheꞌẽ oĩ vaꞌe ma Nhanderuete raꞌy kuery peikoa kuaa ukaarã oĩ. Haꞌe vaꞌe rupi vy “Xeru, Xeru” jaꞌe ꞌrã jajapukai vy,"
45,8,16,mbaꞌeta nhanenheꞌẽ reve Inheꞌẽ avi oikuaa uka Nhanderuete raꞌy kuery jaikoa.
45,8,17,"Haꞌe taꞌy kuery jaiko vy rakaꞌeve rã jajopy ꞌrã nhandevy guarã omoĩ porã mbyre. Cristo reve vy jajopy ꞌrã Nhanderuete gui, mbaꞌeta hexeve jaiko axy rire hexeve avi ꞌrã nhanemoingo imarã veꞌỹ vaꞌe."
45,8,18,
45,8,19,Mbaꞌeta mbaꞌemo omoingo pyre haꞌe javi oarõ avi Nhanderuete raꞌy kuery ojekuaa ára pyguarã.
45,8,20,"Mbaꞌeta opa mbaꞌe omoingo pyre omombytaa rakaꞌe haꞌeveꞌỹa rami ranhe, haꞌe ae oipotaa rami eꞌỹ, imoingoare oipotaa rami."
45,8,21,"Haꞌe rami rire mbaꞌemo omoingo pyre voi oarõ imarã aguã gui oo jepe aguã, Nhanderuete raꞌy kuery oo jepea rami avi haꞌe nunga voi imarã veꞌỹ vaꞌe opyta aguã."
45,8,22,Mbaꞌeta jaikuaa mbaꞌemo omoingo pyre haꞌe javi aỹ peve ikuai axy vy ipoaẽ oinya.
45,8,23,"Haꞌe nunga anho eꞌỹ, nhande kuery jypy Nhanderuete Onheꞌẽ omeꞌẽ rã jajopy vaꞌekue voi nhanepoaẽ avi nhandepyꞌa py, guaꞌy kuery eterã nhandererova aguã nharõ vy, nhanderete voi ogueraa jepe avi jave."
45,8,24,"Mbaꞌeta haꞌe rami aguã nharõ reve ae jaa jepe rakaꞌe. Haꞌe gui nharõ vaꞌe ojekuaa ma vaꞌe rire nharõa noĩvei ꞌrãgue, mbaꞌeta mbaꞌemo ojekuaa ma vaꞌekue nanharõvei ꞌrã. Haꞌe rami avi ndojekuaai teri vaꞌe nharõ vy nhandekuerai eꞌỹ re ꞌrã nharõ."
45,8,26,"Nhandere Nheꞌẽ ojerurea re ijayvuaHaꞌe rami ae avi nhanekangya py Nheꞌẽ nhanepytyvõ ꞌrã, mbaꞌeta nhande ndajaikuaai neĩ nhanhemboꞌe aguã. Haꞌe rã Nheꞌẽ ma nhandere ojerure ꞌrã opoaẽa nanhaendu kuaai vaꞌe rupi."
45,8,27,"Nheꞌẽ pyꞌa re oĩ vaꞌe ma pavẽ pyꞌa re oikuaa pota vaꞌe oikuaapa ꞌrã, mbaꞌeta Nhanderuete oipotaa rami ae ojerure oikovy ikyꞌa eꞌỹ vaꞌe kuery re."
45,8,28,"Jaikuaa mbaꞌemo oiko vaꞌe haꞌe javi ojapo porã ꞌrãa Nhanderuete jayvu vaꞌe kuery pe, haꞌe ae oipotaa rami vy nhanerenoĩ rire."
45,8,29,"Mbaꞌeta yma ma voi nhandekuaa vy nhandeporavo avi Guaꞌy reko rami nhanemoingo aguã, guyvy kuery oguereko reta aguã."
45,8,30,"Haꞌe gui nhandeporavo rire nhanerenoĩ avi, haꞌe gui nhanerenoĩ rire nhanemboeko porã avi. Haꞌe gui nhanemboeko porã rire imarã veꞌỹ vaꞌe avi nhanemoingo."
45,8,31,Nhanderuete nhanderayvua jaikuaa porã aguã re ijayvuaHaꞌe rami rire mbaꞌe jaꞌe ꞌrã tu? Nhandereve Nhanderuete oiko ramo mavaꞌe ꞌrã tu nhanderovaigua oiko?
45,8,32,Mbaꞌeta nhande kuery haꞌe javi re Guaꞌy nomeꞌẽ eꞌỹi rire hexeve opa mbaꞌe omeꞌẽ avi ꞌrã nhandevy.
45,8,33,Mavaꞌe tu ijayvu kuaa Nhanderuete rembiporavo kuery rovai? Mbaꞌeta nhanemboeko porãa ma Nhanderuete ae.
45,8,35,"Mavaꞌe ꞌrã tu haꞌvy nhandepeꞌa Cristo nhanderayvua gui? Jajexavaia teve ꞌrã nhandepeꞌa, tyrã pa haxy vaꞌe, nhandere opuꞌã rei vaꞌe, karuai, nhandeao eꞌỹa, ijavaete vaꞌe, tyrã kyxe revegua teve?"
45,8,36,"Mbaꞌeta ipara oĩa rami: “Ndevygua orekuai ramo koꞌẽ nhavõ oremboaxaa orejukaarã pe. Vexaꞌi ojukaa aguã katy heraa vaꞌe rami orekuai”, heꞌiague rami."
45,8,37,"Haꞌe nunga haꞌe javi nhandere oiko teĩ opa mbaꞌe py Nhanderayvua nhanembopoꞌaka. Mbaꞌeta xee aikuaa porã Nhanderuete nhanderayvua gui nhandepeꞌaarã ndoikoia: neĩ manoa, tekove, anjo kuery, huvixa kuery, mbaꞌemo aỹ oiko vaꞌe, arakaꞌeve rã guarã, ipoꞌakakueve, yvategua, yvy guyrygua, neĩ amboae nunga voi nanhandepeꞌai ꞌrã Nhanderuete nhanderayvua nhande-Senhor Cristo Jesus re oĩ vaꞌe gui."
45,9,1,"Judeu kuery ogueraa jepexea re Paulo ijayvuagueCristo rery rupi anhetẽ vaꞌe amombeꞌu po rami, ndaxeapui. Nheꞌẽ Kyꞌa Eꞌỹ re vy xepyꞌapy py aikuaa anhetẽa. Mbaꞌeta xeporiau ete, xekuraxõ raxy ndoaxai ae,"
45,9,3,"mbaꞌeta xeryvy kuery, xeretarã kuery ngoꞌo re ikuai vaꞌe araa jepe aguã haꞌeve vaꞌe rire ayvu vaipy haꞌe Cristo gui okanhygue ꞌrãgue xee aiko. Haꞌe kuery ma Israel regua ikuai. Haꞌe kuery peguarã vaꞌekue ma Nhanderuete raꞌy kuery ikuai aguã, hexakã, guexeve guarã ojapo vaꞌekue, lei, Nhanderuete ombojerovia aguã, haꞌe mbaꞌemo omeꞌẽ aguã re ijayvuague."
45,9,5,"Haꞌe kuery regua ma oreramoĩ kuery ikuai rakaꞌe, haꞌe Cristo voi ngoꞌo re haꞌe kuery regua avi oiko. Haꞌe vaꞌe ma pavẽ gui yvateve vaꞌe oiko rakaꞌe rã peve, Nhanderuete imaꞌenduꞌa porãmby. Amém."
45,9,6,
45,9,7,"Haꞌe Abraão ramymino kuery haꞌe javi eꞌỹ guive ikuai taꞌy kuery rami. Mbaꞌeta “Isaque ramymino kuery pe anho ꞌrã ‘Neramymino kuery’ ꞌea ꞌrã”, heꞌi vaꞌekue."
45,9,10,"Haꞌe vaꞌe anho eꞌỹ, Rebeca piꞌa kuery voi peteĩꞌi nguu oguereko rakaꞌe, oreramoĩ Isaque ae,"
45,9,11,"haꞌe rami teĩ mokoĩve itui eꞌỹ re ma voi peteĩꞌi Nhanderuete oiporavo rakaꞌe, mbaꞌemo porã neĩ mbaꞌemo vai haꞌe kuery ojapo eꞌỹ re. Mbaꞌeta Nhanderuete haꞌe ae oipotaa rami vy nhandeporavo, nhande ae nhanheaꞌãa rupi eꞌỹ, haꞌe rã Nhanerenoĩa oipotaa rami vy anho. Haꞌe nunga rupi ixy pe aipoeꞌi rakaꞌe: “Tykeꞌy oiko ꞌrã guyvy rembiguai”, heꞌi,"
45,9,13,"ipara oĩa rami: “Xee ayvu vaꞌekue Jacó, haꞌe rã Esaú ma ayvu vaꞌekueꞌỹ ae.”"
45,9,14,
45,9,15,"Mbaꞌeta Moisés pe aipoeꞌi: “Xee amboaxy ꞌrã amboaxyxe vaꞌe, xemboaxya rami areko ꞌrã amboaxy vaꞌe eteꞌi”, heꞌi vaꞌekue."
45,9,16,"Haꞌe nunga rupi nhande ae jaipotaa rami eꞌỹ ꞌrã nhandeporavo, nhande nhanheaꞌãa reꞌỹ guive, haꞌe rã Nhanderuete haꞌe ae nhanemboaxya rupi."
45,9,17,"Mbaꞌeta ipara oĩa py aipoeꞌi Faraó pe: “Po rami aguã ae romoĩ, ndee reikoa rupi xepoꞌakaa aexa uka aguã, yvy jave re xerery oikuaapaa aguã”, heꞌi rakaꞌe."
45,9,18,"Haꞌe rami vy Nhanderuete omboaxy ꞌrã omboaxyxe vaꞌe, haꞌe rã amboae kuery ma omoakã ratã ꞌrã, haꞌe ae oipotaa rami oiko vy."
45,9,19,Nhanderuete opa mbaꞌe re ipoꞌaka vaꞌea re ijayvuaHaꞌe gui xapyꞌa rei ndee aipoꞌre ꞌrã xevy: “Mbaꞌe re tu haꞌvy Nhanderuete jojou vai? Mavaꞌe tu oiko ꞌrã haꞌe oipotaa rami eꞌỹ?” ꞌre ꞌrã.
45,9,20,"Haꞌe rami teĩ ndee ava, marã ramigua tu reiko Nhanderuete rembovai ete aguã? Mbaꞌemo ryrurã ojapo pyre ndaꞌu ijapoare pe: “Mbaꞌe re tu guĩ rami ri xeapo?” heꞌi ꞌrã ri?"
45,9,22,"Mbaꞌe jaꞌe ꞌrã tu haꞌvy? Mbaꞌeta xapyꞌa rei Nhanderuete opoxya haꞌe opoꞌakaa oexa ukaxe vy ogueropoꞌaka are ꞌrã mbaꞌemo ryru ojou vai pyrã, okanhy aguã rive oguereko pyre,"
45,9,25,"Mbaꞌeta ombopara vaꞌekue re aipoeꞌia rami: “Xevygua eꞌỹ vaꞌekue pe ‘Xevygua ae’ haꞌe ꞌrã, haꞌe xerembiayvu eꞌỹ vaꞌekue pe ‘Xerembiayvu ae’ haꞌe ꞌrã."
45,9,26,"Haꞌe gui pendevy pe ‘Xevygua eꞌỹ’ ꞌea ꞌrãgue py ‘Nhanderuete oikove vaꞌe raꞌy kuery’ ꞌea ꞌrã”, heꞌi rakaꞌe."
45,9,27,"Haꞌe rã Israel kuery re ma ijayvu vy aipoeꞌi: “Israel kuery ma yeꞌẽ rembe re ita kuꞌi ikuai vaꞌe rami heta teĩ mbovyꞌi ete ꞌrã oo jepe. Mbaꞌeta Senhor ojapopa vyvoi ꞌrã oayvuague yvy re”,"
45,9,29,aipoeꞌi ma voiague rami: “Senhor Ixondaro reta vaꞌe nhaneramyminorã nomoingovei vaꞌe rire Sodoma haꞌe Gomorra pygua kuery rami avi ꞌrãgue nhakanhymba.”
45,9,30,Israel kuery ndojeroviaia re ijayvuaMbaꞌe jaꞌe ꞌrã tu haꞌvy? Amboae regua kuery nonhemboeko porã uka potai vaꞌekue ri ojeroviaa rupi oupity nho teko porã.
45,9,32,"Mbaꞌe re ndaꞌu haꞌe kuery ndoupityi? Mbaꞌeta ojeroviaa rupi eꞌỹ oupityxe, haꞌe kuery ae onheaꞌãa rupi rive. Haꞌe rami vy onhepyxanga okuapy ita nhomonhepyxangaarã oĩ vaꞌe re,"
45,9,33,"ipara oĩa rami: “Pendu ke, Sião py amoĩ ꞌrã peteĩ ita nhomonhepyxangaarã, joityarã. Haꞌe rã hexe ojerovia vaꞌe ma ndaꞌeve eꞌỹi nho ꞌrã.”"
45,10,1,"Nhanderuete guigua teko porã judeu kuery ojee nomoĩxeia re ijayvuaIrmão kuery, xepyꞌa py aipota vaꞌe, haꞌe Nhanderuete pe judeu kuery re ajerure aikovya ma haꞌe kuery oo jepe aguã."
45,10,2,"Mbaꞌeta xee aikuaa rã haꞌe kuery anhetẽ ete onheaꞌã okuapy Nhanderuete pe ojererovyꞌa ukaxe vy, teĩ oikuaa rupi eꞌỹ onheaꞌã."
45,10,3,"Mbaꞌeta ndoikuaai okuapy Nhanderuete guigua teko porã, haꞌe rami vy haꞌe kuery ae reko porãa rive oexa ukaxe vy nonhemoꞌyvyĩxei Nhanderuete guigua ojee omoĩ aguã."
45,10,4,"Mbaꞌeta Cristo ma lei opaa, mbaꞌeta hexe ojerovia vaꞌe ma teko porã oguereko vaꞌe meme."
45,10,5,"Haꞌe gui Moisés ombopara rakaꞌe: “Lei re teko porã oĩ vaꞌe rupi amongue oiko ri vy oikove ꞌrã haꞌe vaꞌe re”, heꞌi."
45,10,6,"Haꞌe rã ojeroviaa re teko porã oupity vaꞌe re ma aipoeꞌi: “Eporandu eme ndepyꞌa py: ‘Mavaꞌe tu oo ꞌrã yva re?’ ꞌre eme.” Povaꞌe ma “Yva gui Cristo ogueru aguã”, heꞌia."
45,10,9,"Ndejuru py Jesus Senhor oikoa rami ri remombeꞌu, haꞌe ndepyꞌa py omanoague gui Nhanderuete omboete jevyague rerovia vy reo jepe ꞌrã."
45,10,10,"Mbaꞌeta nhandepyꞌa py jajerovia ꞌrã teko porã jaupity aguã, haꞌe nhandejuru py ma nhanhemombeꞌu ꞌrã jaa jepe aguã."
45,10,11,Haꞌe nunga rupi ae ipara oiny: “Haꞌe javive hexe ojerovia vaꞌe ndaꞌeve eꞌỹi nho ꞌrã.”
45,10,12,"Mbaꞌeta judeu haꞌe grego kuery joo rami ikuai, mbaꞌeta peteĩꞌi oiko pavẽ regua Senhor, haꞌe opa mbaꞌe py omboaxy ꞌrã ixupe ojapukai vaꞌe ma guive rã,"
45,10,13,"“Haꞌe javive Senhor rery rupi ojapukai vaꞌe oo jepe ꞌrã” heꞌiague rami., ; , "
45,10,14,"Haꞌe rami avi mbaꞌexa ꞌrã tu ixupe amongue ojapukai, hexe ojerovia eꞌỹ re? Haꞌe mbaꞌexa ꞌrã tu hexe ojerovia, ayvu oendu eꞌỹ re? Haꞌe mbaꞌexa ꞌrã tu oendu, imombeꞌuarã ndoikoi rã?"
45,10,16,
45,10,17,"Haꞌe nunga rupi ayvu omombeꞌua ramo mae ꞌrã jajerovia, haꞌe ayvu omombeꞌu pyrã ma Cristo regua ae."
45,10,18,"Haꞌe rami teĩ aporandu ta: Israel kuery ndaꞌu noendui ri? Haꞌe kuery oendu ae, mbaꞌeta anhetẽ “Yvy jave rupi ojapo ayvu oendupaa aguã rami. Ijayvua ma yvy apy rupi peve oenduka”, heꞌiague rami., "
45,10,19,"Aporanduve ju ta: Israel kuery pe ri ndaꞌu ndoikuaa ukai teri ayvu? Jypyꞌi Moisés pe aipoeꞌi uka rakaꞌe: “Penderegua eꞌỹ vaꞌe kuery amboaxy vy ajapo ꞌrã penerakãteꞌỹ aguã rami. Hiꞌarandu eꞌỹ vaꞌekue araa jepe vy peẽ kuery rojapo ꞌrã penerakãteꞌỹa pendu aguã rami”, heꞌi."
45,10,20,"Haꞌe gui ju okyje eꞌỹa py aipoeꞌi: “Ajejou uka xereka eꞌỹ vaꞌekue pe, xere oporandu eꞌỹ vaꞌekue pe ajekuaa uka”, heꞌi."
45,10,21,Haꞌe rã Israel kuery pe ma aipoeꞌi: “Ára pukukue re akuaveꞌẽ teĩ xenheꞌẽ rendu eꞌỹ haꞌe xerovai ikuai vaꞌe kuery aenoĩ vy.”
45,11,1,"Israel kuery reko re ijayvuaHaꞌe gui aporandu jevy ta: Nhanderuete ndaꞌu oejapa ri guembiporavo kuery? Any, mbaꞌeta xee voi Israel regua aiko, Abraão ramymino haꞌe Benjamim kuery regua."
45,11,2,Nhanderuete ma ndoeja rivei guembiporavo kuery yma ma voi oikuaa vaꞌekue. Tyrã ndapeikuaai teve ipara Elias ayvu oĩa? Haꞌe vaꞌe ma Nhanderuete renonde Israel kuery re ijayvu vy aipoeꞌi:
45,11,4,"Haꞌe gui mbaꞌe heꞌi tu ombovai vy? “Haꞌe rami avi xejeupegua areko teri sete mil avakue Baal renonde guenapyꞌã re oĩ eꞌỹ vaꞌe”, heꞌi., "
45,11,5,Haꞌekue rami avi aỹ voi ikuai amongue eteꞌi omboaxya rupi oiporavo vaꞌekue. Haꞌe gui omboaxya rupi oiporavo vy ma haꞌe kuery onheaꞌãa rupi eꞌỹ Nhanderuete oiporavo. Haꞌe rami eꞌỹ vaꞌe rire omboaxya rupi eꞌỹ oiporavo ꞌrãgue.
45,11,7,"Haꞌe gui mbaꞌe jaꞌe ꞌrã tu haꞌvy? Israel kuery onheaꞌãa rupi teko porã oupityxe teĩ ndoupityi, oiporavo vaꞌekue anho oupity. Haꞌe rã amboae kuery ma inhakã ratãmba,"
45,11,9,"Davi aipoeꞌi avi: “Tove mesa py haꞌe kuery ikuaia pyve toiko monde pi haꞌe nhuã rami, haꞌe kuery onhepyxanga haꞌe opaga aguã. Haꞌe kuery rexa tapytũmba oexa veꞌỹ aguã, haꞌe taꞌikupe karẽ riae”, heꞌi vaꞌekue."
45,11,11," ; Haꞌe gui aporandu ta: Israel kuery hoꞌa aguã ri ndaꞌu onhepyxanga? Any. Haꞌe rami avi haꞌe kuery heko vai ramo amboae regua kuery oo jepe, Israel kuery ju hakãteꞌỹa oendu aguã."
45,11,12,"Mbaꞌeta Israel kuery heko vai ramo yvy regua kuery oupity okuapy iporã vaꞌe, Israel kuery re iporã vaꞌe noĩ ramo amboae regua opa mbaꞌe porã oupity. Haꞌe gui ma Israel kuery oo jepe ramo katuve ma ikuai porã ꞌrã."
45,11,13,"Aỹ peẽ amboae regua kuery pe ju xeayvu ta. Xee amboae regua kuery pegua apóstolo aiko vy arovyꞌa xerembiaporã vaꞌe,"
45,11,14,"mbaꞌeta ajapoxe xeretarã kuery voi ikuai avi aguã pendekuaia rami, haꞌe kuery regua avi araa jepe uka aguã."
45,11,15,Mbaꞌeta haꞌe kuery ma Nhanderuete rembiayvu eꞌỹ ikuai ramo yvy regua kuery peteĩ rami ju ikuai hexeve. Haꞌe rami rire mbaꞌe tu oiko ꞌrã guembiayvurã ju ogueru ramo? Omanoague gui oikove ju vaꞌe ꞌrã ikuai.
45,11,16,Mbaꞌeta jypyꞌi mbojape oexy pyre ikyꞌa eꞌỹ vaꞌe oĩ rire ma mbojape haꞌe javi ꞌrã ikyꞌa eꞌỹ vaꞌe avi opyta. Yvyra rapo ikyꞌa eꞌỹ vaꞌe oĩ rire hakãgue voi haꞌe rami ꞌrã opyta.
45,11,17,"Haꞌe gui hakãgue ojayaa rakaꞌe, haꞌe pende kuery ju oliveira iro vaꞌe rami teĩ haꞌe kuery mbyte penemboja, hapo haꞌe oliveira rykue re peiko aguã."
45,11,18,"Haꞌe rami teĩ ndaꞌevei hakãgue ae gui pejejou porãve aguã. Pejejou porãve ri vy peikuaa pota povaꞌe re: peẽ eꞌỹ hapo moingo porãa peiko, haꞌe rã hapo rima penemoingo porãa oĩ."
45,11,19,"Xapyꞌa rei aipopeje ꞌrã: “Hakã ae ojayaa rakaꞌe haꞌekue py ore roĩ aguã”, peje."
45,11,20,"Haꞌe rami teĩ haꞌe kuery ndojeroviaia re ojayaa, haꞌe peẽ ma pejerovia ramo penemboja. Pejejou porã eme, haꞌe rami ꞌrãgue py pemoĩ pejererokyje aguã,"
45,11,21,mbaꞌeta hakãgue ae Nhanderuete ombopaga rire peẽ voi napenembopaga eꞌỹi ꞌrã.
45,11,22,"Peikuaa pota ke Nhanderuete porayvu haꞌe nhombopaga vaꞌea re. Hoꞌa vaꞌe kuery ma Nhanderuete ombopaga ꞌrã. Haꞌe rã pendevy pe ma oexa uka ꞌrã oporayvua, hexe peĩ riae ramo. Haꞌe rami eꞌỹ ramo peẽ voi pendepeꞌa ꞌrã."
45,11,23,"Haꞌe gui Israel kuery voi ojerovia eꞌỹa gui ojeko rerova ramo omboja nho ꞌrã, mbaꞌeta Nhanderuete ipoꞌaka omoĩ ju aguã."
45,11,24,Mbaꞌeta oliveira iro vaꞌe gui pendeaya vy pendereko ae rovai oliveira iporã vaꞌe re penemboja rire hakãgue ae katuve ju ꞌrã omboja hiꞌy re.
45,11,25,; 
45,11,26,"Haꞌe vaꞌe rire ma Israel kuery haꞌe javive ꞌrã oo jepe, ipara oĩa rami: “Sião gui ou ꞌrã Jacó regua reraa jepearã, haꞌe kuery reko vaia oipeꞌapa ꞌrã."
45,11,27,"Po rami ꞌrã haꞌe kuery pe ajapo xereve guarã, ojejavyague aipeꞌa vy”, heꞌi."
45,11,28,"Ayvu porã haꞌe kuery ndogueroviai vy Nhanderuete rovaigua ranhe ikuai, peẽ kuery peo jepe aguã. Haꞌe rami avi Nhanderuete oiporavoague rami vy hembiayvu guive ikuai, oreramoĩ kuery pe ijayvuague rami vy."
45,11,29,Mbaꞌeta Nhanderuete joupe mbaꞌemo omeꞌẽa haꞌe oenoĩague ma oaxa rive vaꞌerã eꞌỹ.
45,11,30,"Mbaꞌeta peẽ kuery minha ymave Nhanderuete napenheꞌẽ rendui vaꞌekue ri aỹ ma haꞌe kuery nonheꞌẽ rendui ramo peupity Nhanderuete penemboaxya. Haꞌe gui aỹ ma haꞌe kuery ju nonheꞌẽ rendui, haꞌe kuery voi Nhanderuete penemboaxya oexa vy omboaxya oupity avi aguã."
45,11,32,"Mbaꞌeta Nhanderuete nhanembotypa ranhe nhanheꞌẽ rendu eꞌỹa py, haꞌe gui nhanemboaxypa ju aguã."
45,11,33,
45,11,34,Mbaꞌeta mavaꞌe tu oikuaa Senhor ipyꞌaa? Mavaꞌe tu imongetaarã oiko?
45,11,36,"Mbaꞌeta ixugui ae opa mbaꞌe oiko rakaꞌe, ipo guigua haꞌe ixupe guarã meme ikuai. Tove haꞌe anho toguerovyꞌaa rakaꞌe rã peve opa eꞌỹ re. Amém."
45,12,1,"Teko pyau re ijayvuaHaꞌe nunga rupi irmão kuery, Nhanderuete nhanemboaxy ramo aipoaꞌe: Mymba pejuka ꞌrãgue py penderete ae pemeꞌẽ ixupe, omeꞌẽmby oikove haꞌe ikyꞌa eꞌỹ vaꞌe Nhanderuete ojou porã vaꞌerã. Haꞌe rami vy ꞌrã pendepyꞌa py pembojerovia."
45,12,2,"Haꞌe rami vy penhemoingo ukave eme yvy regua kuery reko rami. Haꞌe rami ꞌrãgue py pejeko rerova pendepyꞌaa pembopyau uka vy, Nhanderuete oipota vaꞌe pejapo kuaa aguã. Haꞌe vaꞌe ma iporã haꞌe haꞌevea ramigua meme. Haꞌe rami pendekuai ramo pendejou porã ꞌrã., "
45,12,3,"Nheꞌẽ guigua omeꞌẽmby rupi jaikoa re ijayvuaMbaꞌeta Nhanderuete xemboaxyague rupi aipoaꞌe peẽ kuery peteĩ-teĩ pe: Pejejou porã rei eme, haꞌevea rami meme peikuaa pota pendereko re, mbaꞌeta jajeroviaa rupi joo rami eꞌỹ-eꞌỹ nhambaꞌeapo aguã Nhanderuete omeꞌẽ peteĩ-teĩ pe."
45,12,4,"Mbaꞌeta peteĩꞌi tete re minha mbovy rei eꞌỹ hexegua ikuai, haꞌe joo ramigua eꞌỹ-eꞌỹ oguereko guembiaporã."
45,12,5,"Haꞌe rami ae avi nhande kuery voi, mbovy eꞌỹ nhandekuai vaꞌeri Cristo re vy peteĩꞌi tete jaiko, haꞌe peteĩ-teĩ joupegua nhandekuai."
45,12,6,"Haꞌe rami avi nhanerembiaporã joo ramigua eꞌỹ-eꞌỹ jareko nhanemboaxya rupi omeꞌẽ vaꞌekue.; ,  Xapyꞌa rei Nheꞌẽ guigua nhamombeꞌu aguã ri jajopy vy jajeroviaa rupi ꞌrã nhamombeꞌu."
45,12,7,Haꞌe rami eꞌỹ vy nhanhopytyvõ aguã ri jajopy vy nhanhopytyvõa rupi nhanheaꞌã ete ꞌrã. Nhomboꞌe vaꞌe ma tonheaꞌã haꞌe rami aguã.
45,12,8,Nhombopyꞌa guaxu vaꞌe ma tonheaꞌã nhombopyꞌa guaxua rupi. Joupe mbaꞌemo omeꞌẽ vaꞌe ma hakãteꞌỹ rei veꞌỹ re tomeꞌẽ. Joe opena vaꞌe ma oikuaa pota porã reve topena. Nhomboaxya rupi nhopytyvõa ma ovyꞌa reve tojapo.
45,12,9,–5.2
45,12,10,"Pejoayvu ete ke peteĩ-teĩ, joegua memeꞌi joayvua rami. Peteĩ-teĩ penhomboetea rupi pendekuai."
45,12,11,Peneateꞌỹ eme pembaꞌeapoa py. Senhor pe pendekuaia py penekyreꞌỹ penenheꞌẽ haꞌe javi py.
45,12,12,Pevyꞌa ke pearõa py. Pendekuerai eme peiko axya py. Pejepeꞌa eme pejerurea gui.
45,12,13,Pembojaꞌo ke mbaꞌemo ikyꞌa eꞌỹ vaꞌe iporiaukueꞌi pe. Penhomovaẽ kuaa ke.
45,12,14,"Peroayvu porã pendere opuꞌã rei vaꞌe kuery. Pendeayvu vai eme, peroayvu porã anho."
45,12,15,"Pevyꞌa ke ovyꞌa vaꞌe kuery reve, haꞌe rã ojaeꞌo vaꞌe reve ma pejaeꞌo."
45,12,16,Peteĩ rami meme pendekuai. Penhemboyvate rei ꞌrãgue py penhemoirũ yvyĩgueveꞌi re. Pendejeupe ae “Xeꞌarandu” peje eme.
45,12,17,Pendevy ojapo vaia rã peẽ pejapo vai eme. Penheaꞌã pavẽ oexaa py haꞌevea ramigua anho pejapo aguã re.
45,12,18,Haꞌevea ja pendekuai porãꞌi ꞌrã haꞌe javive reve.
45,12,19,"Xerembiayvu kuery, pejepy eme. Haꞌe rami ꞌrãgue py pemboaxa nhombopagaarã pe. Mbaꞌeta ipara oiny: “Xee anhombopaga ꞌrã, xee amboekovia ꞌrã”, heꞌi Senhor."
45,12,20,Haꞌe rami ꞌrãgue py pendere ijaꞌe eꞌỹ vaꞌe okaruxe ramo pemeꞌẽ hoꞌu vaꞌerã. Ijyꞌuvei ramo pemeꞌẽ oyꞌu aguã. Mbaꞌeta haꞌe rami vy ꞌrã rejapo inhakã áry tapyĩ hexakã vaꞌe ramigua oendu aguã rami.
45,12,21,Pejeity uka eme teko vai pe. Haꞌe rami ꞌrãgue py peẽ ma teko vai re pendepoꞌaka ꞌrã iporã vaꞌe pejapo vy.
45,13,1,; 
45,13,2,Haꞌe rami vy huvixa kuery re opuꞌã rei vaꞌe ma Nhanderuete omoĩ vaꞌekue re ae opuꞌã. Haꞌe nunga rupi joe opuꞌã rei vaꞌe ma haꞌe kuery ae opaga aguã rami ojapo.
45,13,3,"Mbaꞌeta huvixa kuery ma heko porã vaꞌe okyje aguã eꞌỹ oĩ, haꞌe rã heko vai vaꞌe okyje aguã. Pendekuaixe pa huvixa kuery gui pekyje reia rupi eꞌỹ? Pendereko porã haꞌvy. Haꞌe rami rã pendejou porã ꞌrã."
45,13,4,"Mbaꞌeta huvixa kuery ma Nhanderuete guembiguairã omoĩ vaꞌekue nhandere opena porã aguã. Xapyꞌa rei pejapo vai vy pekyje ꞌrãe, mbaꞌeta huvixa kuery riveꞌỹ oguereko kyxe. Nhanderuete rembiguai ikuai joepyarã, haꞌe ojapo vai vaꞌe mbopagaarã."
45,13,5,"Haꞌe rami vy penheꞌẽ rendu ꞌrãe, penembopaga aguã gui pekyje vy anho eꞌỹ, haꞌevea rami pendekuai aguã guive."
45,13,6,"Haꞌe nunga rupi ae imposto re pepaga, mbaꞌeta huvixa kuery Nhanderuete rembiguai ikuai haꞌe nunga re opena vaꞌety."
45,13,7,"Pavẽ pe pemboekovia perevea: huvixa pe ri pepaga aguã oĩ ramo pepaga, imposto re ri pereve vy pemeꞌẽ, pemboete vaꞌerã ma pemboete ꞌrã, haꞌe pembojerovia vaꞌerã ma pembojerovia ꞌrã."
45,13,8,; ; 
45,13,9,"Mbaꞌeta po rami oĩ: “Ndetavy rei eme, ejojuka eme, nemonda eme, emoaruã eme.” Haꞌe nunga haꞌe javi, ojapo uka pyre mboae ikuai vaꞌe avi ma povaꞌe ayvu re oĩ: “Reayvu ꞌrã neirũ ndee ae rejeayvua rami.”, "
45,13,10,Porayvu vaꞌe ma ndojapo vai ꞌrã oirũ pe. Haꞌe nunga rupi porayvu vaꞌe ojapopa ꞌrã lei re oĩ vaꞌe ae.
45,13,11," Haꞌe nunga rupi jajepeꞌa ꞌrã pytũ rupi jaikoague gui, haꞌe jaraa hendy vaꞌe rembiporu."
45,13,13,"Haꞌevea rami pota ꞌrã nhandekuai ara py rami. Ndaꞌevei opa marã rei ikuai haꞌe okaꞌu vaꞌe rami nhandekuai aguã, itavy rei haꞌe haꞌeve eꞌỹa rami, neĩ jogueroꞌa rei haꞌe omoaruã reia rupi ndaꞌevei."
45,13,14,"Haꞌe rami ꞌrãgue py penhemonde Senhor Jesus Cristo py, haꞌe peteĩve henda py pemoĩ eme toꞌo oipota vaꞌe."
45,14,1,"Ojeroviaa py ikangy vaꞌe jaropoꞌaka aguã re ijayvuaPemovaẽ ojeroviaa py teri ikangy vaꞌe, haꞌe kuery oikuaa vaꞌe re pejogueroꞌa eꞌỹ re."
45,14,2,Mbaꞌeta amongue oikuaa rã opa mbaꞌe nunga jaꞌu aguã haꞌeve. Haꞌe rã ikangy vaꞌe ma mbaꞌemo aju anho ꞌrã hoꞌu.
45,14,3,"Hoꞌupa rei vaꞌe ma tojou vai eme hoꞌupa rei eꞌỹ vaꞌe, haꞌe hoꞌupa rei eꞌỹ vaꞌe avi tojou vai eme hoꞌupa rei vaꞌe, mbaꞌeta Nhanderuete omovaẽ ma mokoĩve."
45,14,4,"Tyrã marã ramigua tu ndee reiko nhoembiguai re reikuaa pota rei aguã? Mbaꞌeta guerekoa pe ae oiko, ojou porã, eꞌỹ vy ndojou porãia rupi. Haꞌe rami avi Senhor ojou porã ꞌrã, mbaꞌeta ipoꞌaka omombaraete aguã."
45,14,5,"Amongue omboeteve ꞌrã amongue ára amboae gui, haꞌe rã amboae ma joo ramigua memea oikuaa ára nhavõ. Peteĩ-teĩ toikuaa porã haꞌe kuery ae oꞌarandua rupi."
45,14,6,"Amongue ára omboeteve vaꞌe ma Senhor pe ae omboete, haꞌe hoꞌupa rei vaꞌe voi Senhor pe ae hoꞌu, mbaꞌeta Nhanderuete oguerovyꞌa reve okaru. Haꞌe hoꞌupa rei eꞌỹ vaꞌe voi Senhor pe avi ndoꞌupa rei, mbaꞌeta haꞌe voi oguerovyꞌa ꞌrã Nhanderuete."
45,14,7,"Mbaꞌeta peteĩve nhandejeupe ae eꞌỹ jaiko, haꞌe nhandejeupe ae eꞌỹ guive nhamano. Mbaꞌeta jaikove vy ma Senhor pe jaiko, haꞌe nhamano vy Senhor pe ae ju ꞌrã nhamano. Jaikove eꞌỹ vy nhamano teĩ Senhor pegua meme nhandekuai."
45,14,9,"Haꞌe rami aguã ae Cristo omano haꞌe onhemboete ju rakaꞌe, omano vaꞌekue haꞌe okuave vaꞌe haꞌe javi Senhor oiko aguã."
45,14,10,"Haꞌe nunga rupi ndee, mbaꞌe re tu reikuaa pota rei ri nde-irmão re? Haꞌvy ndee, mbaꞌe re tu rejou vai nde-irmão? Mbaꞌeta Nhanderuete nhomboayvu aguã py haꞌe javive ꞌrã jajexa uka henonde,"
45,14,11,"ipara oĩa rami: “Senhor aipoeꞌi: ‘Xee ae rekove rupi aura vy aipoaꞌe: Xerenonde pavẽ ꞌrã oĩ guenapyꞌã re, pavẽ ꞌrã ojuru py omboete Nhanderuete’, heꞌi.”"
45,14,12,Haꞌe rami vy peteĩ-teĩ nhanhemombeꞌu ꞌrã Nhanderuete pe.
45,14,13,
45,14,14,Xee ma Senhor Jesus gui aikuaa porã: Mbaꞌeve jipoi haꞌe nunga ae nhanemboeko kyꞌa vaꞌerã. Haꞌe rami avi mbaꞌemo pe amongue “Xemboeko kyꞌaarã” heꞌi ramo haꞌe kuery pe ma imboeko kyꞌaarã ae oĩ.
45,14,15,Haꞌe nunga rupi mbaꞌemo reꞌu vaꞌe káuxa nde-irmão kuery remomboriau vy mborayvu rupi eꞌỹ reiko. Haꞌe kuery re Cristo omano rire ndaꞌevei tembiꞌu káuxa rive rejoapo aguã okanhy aguã rami.
45,14,16,Haꞌe rami avi ndejeupe ae rã haꞌevea rami reiko teĩ ndaꞌevei amboae kuery ndejou vai aguã rami reiko aguã.
45,14,17,"Mbaꞌeta Nhanderuete poꞌakaa py ma jaꞌu haꞌe jayꞌu vaꞌe re riveꞌỹ nhanheaꞌã, haꞌe rã Nheꞌẽ Kyꞌa Eꞌỹ guigua teko porã, mbyꞌa porã haꞌe javyꞌaa re."
45,14,18,"Mbaꞌeta haꞌe vaꞌe rupi Cristo pe ikuai vaꞌe ma ombovyꞌa ꞌrã Nhanderuete, haꞌe avakue voi ojou porã ꞌrã."
45,14,19,Haꞌe nunga rupi peteĩ rami pota ꞌrã nhandekuai nhanhomombaraetea rupi.
45,14,20,"Tembiꞌu káuxa rive pembovaipa eme Nhanderuete rembiapo. Opa marãgua tembiꞌu anhetẽ nanhanemboeko kyꞌai vaꞌerã meme. Haꞌe rami teĩ tembiꞌu pe “Xemboeko kyꞌaarã” heꞌi reve hoꞌu vaꞌe pe ma ndaꞌevei. Haꞌeveve xoꞌo jaꞌu eꞌỹ, vinho jayꞌu eꞌỹ, haꞌe mbaꞌeve rei jajapo eꞌỹ aguã nhande-irmão kuery reityarã regua, [eꞌỹ vy imomboriauarã, eꞌỹ vy imokangyarã regua."
45,14,22,Haꞌe nunga haꞌevea rami reroviaa ma ndepyꞌa py ae ereko Nhanderuete renonde. Ovyꞌa ete ꞌrã gueko ae ojou vai eꞌỹ vaꞌe.
45,14,23,"Haꞌe rã amongue ojeroviaa rupi eꞌỹ mbaꞌemo hoꞌu vaꞌe ma ojou vai pyrã ikuai, ojeroviaa rupi eꞌỹ ikuai vy. Mbaꞌeta jajeroviaa rupi eꞌỹ ri nhandekuai vy jajejavy."
45,15,1,"Cristo rami mborayvu rupi jaiko aguã re ijayvuaHaꞌe gui nhande nhanembaraetekueve vaꞌe ma jaropoꞌaka ꞌrã ikangy teri vaꞌe ikuaia, nhande ae jaipota vaꞌe rive jajapo ꞌrãgue py."
45,15,2,"Peteĩ-teĩ nhandekuai amboae kuery oipota vaꞌe rupi, iporã vaꞌe anho jajapo nhomombaraetearã."
45,15,3,"Mbaꞌeta Cristo voi haꞌe ae oipota vaꞌe rupi eꞌỹ oiko rakaꞌe. Haꞌe rami ꞌrãgue py hexe oiko ipara oĩa rami: “Ndere ijayvu rei okuapya ma xere ae ou”, heꞌiague rami."
45,15,4,"Mbaꞌeta yma ombopara pyre ma Nhanderuete nhanemboꞌe aguã meme ombopara uka, ipara oĩa re nhaĩ atã haꞌe nhandepyꞌa guaxu vy jajeroviaa rupi nharõ jaikovy aguã."
45,15,5,"Haꞌe gui Nhanderuete nhanemoĩ atãa haꞌe nhanembopyꞌa guaxua vaꞌe ma peẽ voi tapendeapo peteĩ rami meme peikuaa aguã rami, Cristo Jesus rami ete, haꞌe rami vy peteĩ rami pendepyꞌa, haꞌe peteĩꞌi rami ae peporaei aguã Nhanderuete, nhande-Senhor Jesus Cristo Ru vaꞌe pe."
45,15,7,"Haꞌe nunga rupi nhanhomovaẽ peteĩ-teĩ, Cristo nhanemovaẽmbaague rami ae, Nhanderuete oguerovyꞌaa aguã rami."
45,15,8,"Mbaꞌeta aipoaꞌe pendevy: Nhanderuete omoĩ Cristo judeu kuery pe oikuaa uka aguã anhetẽ rupi meme oikoa, ojapo aguã oreramoĩ kuery pe ijayvuague ojeupitypa aguã rami, haꞌe gui amboae regua kuery voi Nhanderuete oguerovyꞌa okuapy aguã omboaxya re, ipara oĩa rami: “Haꞌe nunga rupi amboae regua kuery mbyte xee roguerovyꞌa vy aporaei ꞌrã nderery amboetea rupi.”"
45,15,10,"Aipoeꞌi avi: “Peẽ amboae regua kuery, pevyꞌa avi ke ixupegua kuery reve.”"
45,15,11,"Aipoeꞌive ju: “Peẽ amboae regua kuery haꞌe javi, pemboete ke Senhor. Haꞌe javi regua tomboete okuapy.”"
45,15,12,"aipoeꞌi avi: “Peteĩ henhoĩꞌi ꞌrã Jessé rapokue gui, amboae regua kuery re opena vaꞌerã. Haꞌe vaꞌe re vy haꞌe kuery oguereko ꞌrã oarõ aguã.”“Jessé rapo guigua” heꞌia ma Jesus Cristo re ijayvu vy ."
45,15,13,"Nharõ jaikovy aguã Nhanderuete omeꞌẽ vaꞌe vy tove pendere tomoĩ pevyꞌaa haꞌe mbyꞌa porã anho, Nheꞌẽ Kyꞌa Eꞌỹ poꞌakaa rupi pearõ peikovy aguã opa mbaꞌe py."
45,15,14,"Paulo gueko omombeꞌu porãveagueHaꞌe gui irmão kuery, xee aikuaa ae peẽ kuery re mborayvu haꞌe ꞌarandua haꞌe javi oĩa, joo meme penhomongeta kuaa aguã rami."
45,15,15,"Haꞌe rami avi mbaꞌemo amombeꞌu porãa rupi kovaꞌe kuaxia ambopara pendevy, peteĩgue ju haꞌe nunga re romomaꞌenduꞌa aguã, Nhanderuete xemboaxy vy xemoĩague rami vy."
45,15,16,"Mbaꞌeta xemoĩ karamboae amboae regua kuery ikuaia rupi Cristo Jesus pe ambaꞌeapo aguã, mbaꞌeta sacerdote rami ambaꞌeapo Nhanderuete guigua ayvu porã amombeꞌua rupi. Haꞌe rami rã Nheꞌẽ Kyꞌa Eꞌỹ haꞌe kuery oikyꞌaꞌo rire Nhanderuete pe omeꞌẽmby rami amboaxa aguã, oguerovyꞌa vaꞌerã."
45,15,17,Haꞌe nunga rupi xee voi Nhanderuete pe ambaꞌeapo aikovya rupi areko Cristo Jesus re vy arovyꞌa aguã.
45,15,18,"Haꞌe rami avi mbaꞌeve ndarovyꞌai ꞌrã xepo rupi Cristo ae ojapo vaꞌekue eꞌỹ vy. Mbaꞌeta xeayvu haꞌe mbaꞌemo ajapoa py Cristo ojapo amboae regua kuery onheꞌẽ rendu aguã rami,"
45,15,19,Nheꞌẽ Kyꞌa Eꞌỹ poꞌakaa rupi hexa pyrã haꞌe nhomondyipaarã ajapoa py. Haꞌe rami vy Jerusalém katyꞌi rupi guive Ilírico yvy peve amombeꞌu ma Cristo regua ayvu porã.
45,15,20,"Haꞌe rami avi xee anheaꞌã aikovy Cristo regua ayvu ndoikuaai teria rupi ju amombeꞌu aguã, amboae kuery omboypy ma voiague rupi eꞌỹ ambaꞌeapo aguã. Mbaꞌeta ipara oĩa rami: “Haꞌe kuery pe omombeꞌu pyre eꞌỹ ꞌrã oexa okuapy, haꞌe oendu vaꞌekueꞌỹ ꞌrã oikuaapa guive”, heꞌia rami aiko."
45,15,22,"Paulo oguata aguã re ijayvuagueHaꞌe nunga rupi ae mbovykue rei eꞌỹ xee roipouxe teĩ ndaꞌevei teri. Haꞌe rã aỹ ma haꞌekue rupi ambaꞌeapo aguã jipovei ramo, haꞌe peẽ kuery roexaxe ete vy xepyꞌa Espanha katy aguata vy roipou aguã re. Haꞌe rami vy aguata avya rupi avaẽ ꞌrã peẽ kuerya py, pendekuaia gui peẽ kuery ju xemondoukave aguã aaxea katy, peẽ kuery reve xapyꞌaꞌi ri jepe aiko ranhe rire."
45,15,25,Haꞌe gui aỹ ma Jerusalém katy aa ikyꞌa eꞌỹ vaꞌe kuery aipytyvõ aguã.
45,15,26,Mbaꞌeta Macedônia haꞌe Acaia pygua kuery ma omboaxya rupi peráta omonoꞌõ Jerusalém pygua kuery ikyꞌa eꞌỹ vaꞌe iporiaukueꞌi oipytyvõ aguã.
45,15,27,"Haꞌe rami haꞌe kuery ojapoxe ete okuapy, “Judeu kuery pe jareve” heꞌi vy. Mbaꞌeta judeu kuery gui amboae regua kuery Nheꞌẽ guigua ojopy rire haꞌevea rami oipytyvõ mbaꞌemo py."
45,15,28,Haꞌe gui haꞌe kuery pe haꞌe nungakue araapa ma rire peẽ kuerya py ju ꞌrã avaẽ Espanha katy aguata avy vy.
45,15,29,Xee aikuaa porã peẽ kuerya py aru ꞌrãa Cristo guigua opa mbaꞌe py penemoingo porãarã.
45,15,30,"Haꞌe kuery onhemboꞌe aguã re Paulo ojerureagueHaꞌe gui irmão kuery, po rami ajerure nhande-Senhor rery rupi, Nheꞌẽ guigua mborayvu rupi guive: Penheaꞌã xereve Nhanderuete xepytyvõ aguã re pejerure vy, aa jepe aguã Judéia pygua kuery onheꞌẽ rendu eꞌỹ vaꞌea gui, haꞌe Jerusalém pygua ikyꞌa eꞌỹ vaꞌe kuery pegua araa rã haꞌe kuery ojou porã aguã,"
45,15,32,"haꞌe gui Nhanderuete oipotaa rami roipou vy avyꞌa reve avaẽ aguã peẽ kuerya py, jojavi japytuꞌu vy javyꞌa aguã."
45,15,33,Nhanderuete peteĩ rami nhanemoingo vaꞌe toiko peẽ kuery haꞌe javi reve. Amém.
45,16,1,"Paulo Febe omovaẽ ukaagueTamombeꞌu nhanereindy Febe, mbaꞌeta Cencréia pygua igreja kuery oipytyvõ vaꞌety oiko."
45,16,2,"Haꞌe nunga rupi pemovaẽ porã Senhor rery rupi, ikyꞌa eꞌỹ vaꞌe kuery nhamovaẽa rami ae. Peipytyvõ ke oipota vaꞌe haꞌe javi py, mbaꞌeta heta re ma opena porãꞌi vaꞌekue, xere voi."
45,16,3,"Oirũ kuery pe oxaruraaguePemombeꞌu ke xemaꞌenduꞌaa Priscila haꞌe Áqüila pe, mbaꞌeta Cristo Jesus pe ambaꞌeapoa rupi xepytyvõ vaꞌety ikuai."
45,16,4,"Haꞌe vaꞌe kuery ma ndojeayvuveikue py ikuai karamboae xere. Haꞌe nungakue re arovyꞌa, haꞌe xee anho eꞌỹ guive, amboae regua igreja kuery haꞌe javi avi., "
45,16,5,Pemombeꞌu avi xemaꞌenduꞌaa haꞌe kuery ro py igreja kuery onhemboaty vaꞌe pe. Pemombeꞌu avi xerembiayvu Epêneto pe. Haꞌe vaꞌe ma jypyꞌi Ásia pygua ojeko meꞌẽ rakaꞌe Cristo pe.
45,16,6,Pemombeꞌu avi Maria peẽ kuery re vy ombaꞌeapo vaipa vaꞌety pe.
45,16,7,Pemombeꞌu avi xeretarã kuery Andrônico haꞌe Júnias nhuã py aĩ rã xemoirũ vaꞌekue pe. Haꞌe vaꞌe kuery ma apóstolo regua imaꞌenduꞌa porãmby ikuai. Xegui haꞌe kuery ranhe Cristo pe ikuai rakaꞌe.
45,16,8,"Pemombeꞌu Amplíato pe voi, Senhor re vy ayvu vaꞌe rã."
45,16,9,"Pemombeꞌu xereve Cristo pe ombaꞌeapo oikovy vaꞌe Urbano pe, haꞌe xerembiayvu Estáquis pe guive."
45,16,10,Pemombeꞌu Cristo pegua ojou porãmby Apeles pe. Pemombeꞌu avi Aristóbulo ro pygua kuery pe.
45,16,11,Pemombeꞌu xeretarã Herodião pe. Pemombeꞌu avi Narciso ro pygua kuery Senhor re ikuai vaꞌe pe.
45,16,12,Pemombeꞌu Trifena haꞌe Trifosa pe. Haꞌe vaꞌe kuery ma Senhor pe ombaꞌeapo vaꞌety. Pemombeꞌu xerembiayvu Pérside Senhor pe ombaꞌeapo vaipa avi vaꞌety pe.
45,16,13,"Pemombeꞌu Senhor ojeupe guarã oiporavo vaꞌekue Rufo pe, ixy pe guive, mbaꞌeta haꞌi rami ae xere voi opena karamboae."
45,16,14,"Pemombeꞌu Asíncrito, Flegonte, Hermes, Pátrobas haꞌe Hermas pe, haꞌe gui irmão kuery haꞌe kuerya py onhemboaty vaꞌe pe."
45,16,15,"Pemombeꞌu Filólogo haꞌe Júlia pe, Nereu haꞌe heindy pe, Olimpas, haꞌe ikyꞌa eꞌỹ vaꞌe kuery haꞌe kuerya py onhemboaty vaꞌe haꞌe javi pe."
45,16,16,Pexarura joupe-upe ikyꞌa eꞌỹ vaꞌe kuery joayvua rami. Cristo pegua igreja ikuai vaꞌe haꞌe javi pygua omombeꞌu uka okuapy pendevy oxaruraa.
45,16,17,"Haꞌe gui irmão kuery, ajerure peikuaa pota porã aguã amongue penemboꞌeague rami eꞌỹ, peteĩ rami eꞌỹ penemoingoxe vy pendereityxe vaꞌe kuery re. Pejepeꞌa haꞌe kuerya gui,"
45,16,18,"mbaꞌeta nhande-Senhor Cristo peꞌỹ ombaꞌeapo vaꞌe, ojeupe guarã re anho onheaꞌã. Haꞌe rami vy ijayvu porãꞌi haꞌe joguerory merami rive vy ombotavy ꞌrã onheangu eꞌỹ vaꞌe kuery kuraxõ. , "
45,16,19,"Haꞌe rã peẽ kuery penheꞌẽ rendua ma pavẽ oikuaa. Xee voi roguerovyꞌa avi haꞌe rami pendekuaia re. Haꞌe rami avi aipota peneꞌarandu iporã vaꞌe peikuaa aguã, haꞌe rã mbaꞌemo vai re ma peikuaa pota eme."
45,16,20,Haꞌe ramo Nhanderuete mbyꞌa porã meꞌẽa vaꞌe ma areꞌỹ re ꞌrã omoĩ Satanás pendepy guýry. Pendere toĩ riae nhande-Senhor Jesus nhanemboaxya.
45,16,21,"Irũ kuery oxarura ukaagueXepytyvõa Timóteo oxarura uka pendevy, haꞌe gui xeretarã kuery Lúcio, Jasom haꞌe Sosípatro guive."
45,16,22,Xee Tércio kovaꞌe kuaxia ambopara vaꞌe voi pendevy axarura avi Senhor rery rupi.
45,16,23,Xemovaẽ porã vaꞌety Gaio oxarura uka avi pendevy. Haꞌe vaꞌe ma igreja kuery haꞌe javi omovaẽ vaꞌety. Tetã pygua peráta re opena vaꞌety Erasto haꞌe irmão Quarto oxarura uka avi pendevy.
45,16,24,[Peẽ kuery haꞌe javive re toĩ riae nhande-Senhor Jesus Cristo nhanemboaxya. Amém.
45,16,25,"Opaa py ijayvuagueNhanderuete opoꞌakaa rupi penemombaraete ꞌrã Jesus Cristo regua ayvu porã amombeꞌu aikovy vaꞌe rami vy. Haꞌe vaꞌe ayvu ma oikuaa eꞌỹ pyre, yma voi ndoikuaa ukai vaꞌekue. Haꞌe gui aỹ ma oikuaa uka vy profeta kuery pe ombopara uka, Nhanderuete imarã eꞌỹ vaꞌe ojapo ukaague rami vy, haꞌe javi regua ojerovia vy onheꞌẽ rendu aguã."
45,16,27,"Nhanderuete peteĩꞌi oiko haꞌe hiꞌarandupa vaꞌe tomboetepaa Jesus Cristo rupi, rakaꞌe rã peve ete. Amém."
46,1,1,"Jypyꞌi Corinto pygua kuery pe Paulo ombopara vaꞌekue Peẽ kuery voi Cristo Jesus re vy pendekyꞌaꞌoa haꞌe ikyꞌa eꞌỹ vaꞌerã penerenoĩa, nhande-Senhor Jesus Cristo rery rupi opa rupi ojapukai vaꞌe haꞌe javi reve. Mbaꞌeta haꞌe kuery pegua Senhor avi oiko, nhande-Senhor oikoa rami."
46,1,3,Tove pendere toĩ penemboaxya haꞌe mbyꞌa porã Nhanderuete haꞌe Senhor Jesus Cristo guigua.
46,1,4,"Peẽ kuery re arovyꞌa riae [Xeruete, mbaꞌeta Cristo Jesus re penemoĩ vy penemboaxy ramo."
46,1,7,Mbaꞌeta nhande-Senhor Jesus Cristo ojekuaa aguã pearõ rã pendevy pe opa marãgua Nheꞌẽ guigua omeꞌẽ rã ndoatai peteĩve henda py.
46,1,8,"Opa peve penemombaraete ꞌrã guive, nhande-Senhor Jesus Cristo ára py opa mbaꞌe py heko porã vaꞌe pejexa uka aguã."
46,1,9,Nhanderuete penerenoĩ guaꞌy Jesus Cristo nhande-Senhor reve peteĩ rami pendekuai aguã. Haꞌe rire ojeroviapy ꞌrã oiko.
46,1,10,; ; 
46,1,12,"Mbaꞌeta peteĩ-teĩ aipopeje: “Xee ma Paulo pegua” eꞌỹ vy “Xee ma Apolo pegua”, “Xee ma Cefas pegua” eꞌỹ vy “Xee ma Cristo pegua”, peje."
46,1,13,Cristo ndaꞌu onhembojaꞌopa ri? Xee Paulo ndaꞌu penderekovia kuruxu re xemoĩa vaꞌekue? Tyrã pa xerery rupi penhemongarai? Any.
46,1,14,"Arovyꞌa [Nhanderuete mbaꞌeta peẽ kuery regua peteĩve xee namongarai, Crispo haꞌe Gaio eꞌỹ vy,"
46,1,17,"Mbaꞌeta anhomongarai aguã eꞌỹ Cristo xembou, haꞌe rã ayvu porã amombeꞌu aikovy aguã. Xee ae ꞌarandua rupi eꞌỹ guive ayvu amombeꞌu, kuruxu re Cristo omanoague regua ayvu amboyke rive eꞌỹ aguã."
46,1,18,Ayvu kuruxu regua re ijayvuaAnhetẽ kuruxu ayvu regua ma okanhy aguã rami ikuai vaꞌe pe ovareꞌỹ vaꞌe merami. Haꞌe rã nhande jaa jepe vaꞌe pe ma Nhanderuete poꞌakaa oĩa.
46,1,19,"Mbaꞌeta ipara oiny: “Ambovaipa ꞌrã hiꞌarandu vaꞌe kuery ꞌarandua, amomba ꞌrã oikuaapa vaꞌe kuery oikuaa vaꞌe”, heꞌi."
46,1,20,Mamo tu opyta hiꞌarandu vaꞌe haꞌe lei re nhomboꞌe vaꞌety kuery? Mamo tu opyta ko yvy regua ijayvu kuaa vaꞌe? Mbaꞌeta kovaꞌe yvy regua ꞌarandua ma Nhanderuete oikuaa uka mbaꞌeverã ndovareia.
46,1,21,Mbaꞌeta Nhanderuete ꞌarandua rami vy yvy regua kuery ojee ae ꞌarandua rupi ikuai vy ndoikuaai okuapy. Haꞌe ramo Nhanderuete oiporavo ayvu “Ovareꞌỹ vaꞌe” ꞌea vaꞌe omombeꞌu uka vy ogueraa jepe aguã hexe ojerovia vaꞌe.
46,1,22,"Mbaꞌeta judeu kuery ojerure ꞌrã hexa pyrã re, haꞌe rã grego kuery ma oꞌarandurã oeka okuapy."
46,1,23,"Haꞌe rã ore ma kuruxu re Cristo omoĩa ague regua romombeꞌu. Haꞌe vaꞌe ma judeu kuery pe rã ojou vaipy, haꞌe amboae regua kuery pe ovareꞌỹ vaꞌe."
46,1,24,Haꞌe rã oenoĩ mbyre judeu haꞌe grego ikuai vaꞌe pe ma romombeꞌu Cristo Nhanderuete poꞌaka haꞌe hiꞌarandu kuaa ukaa.
46,1,25,"Mbaꞌeta Nhanderuete ayvu “Ovareꞌỹ vaꞌe” ꞌea teĩ avakue gui hiꞌaranduve, haꞌe ixuguigua “Ikangya” ꞌea teĩ avakue gui imbaraeteve."
46,1,26,"Ikyꞌa eꞌỹ vaꞌerã oenoĩ mbyre re ijayvuaIrmão kuery, peikuaa pota ke penerenoĩ mbyre marã ramigua pa pendekuaia re. Mbaꞌeta heta eꞌỹ pendekuai avakue oikuaa rã hiꞌarandupa vaꞌe, ipoꞌakapa vaꞌe, neĩ omboetevepy."
46,1,27,"Haꞌe rami ꞌrãgue py ko yvy regua “Ovareꞌỹ vaꞌe” heꞌia ma Nhanderuete oiporavo omoxĩmba aguã hiꞌarandu vaꞌe kuery, kovaꞌe yvy regua “Ikangy” heꞌia ma oiporavo omoxĩmba aguã ipoꞌaka vaꞌe kuery."
46,1,28,"Ko yvy regua “Yvyĩgueveꞌi”, “Ojou vaipy” haꞌe “Mbaꞌeꞌỹ” heꞌia ma Nhanderuete oiporavo omoꞌyvyĩꞌi aguã onhemboyvate rei vaꞌe,"
46,1,29,Nhanderuete renonde avave rei onhemboyvate eꞌỹ aguã.
46,1,30,"Cristo ovare etea re ijayvuaHaꞌe rã peẽ ma Nhanderuete ae penemoĩ Cristo Jesus re. Haꞌe vaꞌe ma nhandevy pe ojeapo Nhanderuete guigua ꞌaranduarã, teko porã, nhandekyꞌaꞌoarã haꞌe nhandejoguaarã,"
46,1,31,ipara oĩa rami: “Mbaꞌemo oguerovyꞌa vaꞌe ma Senhor ae toguerovyꞌa” heꞌia rami jaiko aguã.; 
46,2,1,"Nheꞌẽ guigua poꞌakaa rupi Paulo ayvu omombeꞌuague re ijayvuagueIrmão kuery, xee ma peẽ kuerya py Nhanderuete ayvu amombeꞌu vy aju jave ijayvu kuaa vaꞌe rami eꞌỹ xeayvu karamboae, hiꞌarandu vaꞌe rami eꞌỹ guive."
46,2,2,"Mbaꞌeta peẽ kuerya py aiko jave xejee amoĩ mbaꞌeve rei aikuaa eꞌỹ aguã Jesus Cristo regua eꞌỹ vy, haꞌe kuruxu re omanoague guive."
46,2,3,"Xekangy, ajererokyje haꞌe aryryipa reve aiko vaꞌekue peẽ kuery mbyte."
46,2,4,"Xeayvua ma xee ae ꞌarandua rupi eꞌỹ, xeayvu kuaa rupi eꞌỹ guive amombeꞌu. Haꞌe rami ꞌrãgue py Nheꞌẽ guigua poꞌakaa aexa uka, avakue ꞌarandu re riveꞌỹ pejerovia aguã, haꞌe rã Nhanderuete poꞌakaa re anho."
46,2,6,
46,2,10,"Haꞌe rã nhandevy pe ma Nhanderuete oikuaa uka Nheꞌẽ rupi. Mbaꞌeta Nheꞌẽ ma opa mbaꞌe oikuaa uka, Nhanderuete pyꞌapy re oĩ vaꞌe voi."
46,2,11,"Mbaꞌeta mavaꞌe ndaꞌu jaikuaa ta jopyꞌa re oĩ vaꞌe? Inheꞌẽ hexe oĩ vaꞌe anho oikuaa ꞌrã. Haꞌe rami ae avi Nhanderuete pyꞌa re oĩ vaꞌe voi avave rei ndoikuaai ꞌrã, Nhanderuete Nheꞌẽ anho oikuaa."
46,2,12,"Haꞌe gui nhandere ma ko yvy regua nheꞌẽ eꞌỹ omoĩ vaꞌekue, haꞌe rã Nhanderuete Nheꞌẽ, nhandevy Nhanderuete omeꞌẽ vaꞌe jaikuaa aguã."
46,2,13,"Haꞌe nunga re ae oreayvu, avakue oꞌarandua rupi oremboꞌea rami eꞌỹ, haꞌe rã Nheꞌẽ oremboꞌea rami, Nheꞌẽ guigua ayvu py Nheꞌẽ guigua romombeꞌu vy."
46,2,14,"Haꞌe rã avakue Nheꞌẽ revegua eꞌỹ ma ojee nomoĩxei Nhanderuete Nheꞌẽ guigua. Haꞌe kuery pe rã ovareꞌỹ vaꞌe merami, noendu kuaai ꞌrãe, mbaꞌeta Nheꞌẽ gui anho ꞌrã jaikuaa."
46,2,15,Haꞌe rã Nheꞌẽ revegua ma opa mbaꞌe re oikuaa pota teĩ haꞌe kuery re avave rei ndoikuaa pota kuaai ꞌrã.
46,2,16,Mbaꞌeta ipara oĩa rami “Mavaꞌe tu oikuaa ꞌrã Senhor ꞌarandu omboꞌe aguã?” Haꞌe rã nhandere ma Cristo guigua ꞌarandu oĩ.
46,3,1,"Nheꞌẽ reꞌỹ vy haꞌe kuery jogueroꞌa reia re ijayvuagueHaꞌe gui irmão kuery, xee ma ndaꞌevei karamboae peẽ kuery romboꞌe aguã Nheꞌẽ revegua amboꞌea rami. Toꞌo re ikuai vaꞌe amboꞌea rami rive romboꞌe vaꞌekue, mbaꞌeta Cristo pegua kyrĩgue rami teri pendekuai ramo."
46,3,2,"Haꞌe rami vy kamby py anho romongaru vaꞌekue, tembiꞌu ete nameꞌẽi, mbaꞌeta napendu kuaai teri vaꞌekue. Neĩ aỹ voi napendu kuaai teri, toꞌo re rive pendekuai vy."
46,3,3,"Mbaꞌeta penembyte ikuai hakãteꞌỹ haꞌe joo rami eꞌỹ-eꞌỹ oikuaa vaꞌe. Haꞌe rami vy ndaꞌu toꞌo re eꞌỹ ri pendekuai, yvy regua ikuaia rami?"
46,3,4,"Mbaꞌeta peẽ kuery regua amongue aipopeje ꞌrã: “Xee ma Paulo pegua”, eꞌỹ vy “Xee ma Apolo pegua”, peje. Haꞌe rami vy ndaꞌu yvy regua rami eꞌỹ ri pendekuai? Mbaꞌe ta marã ramigua tu Apolo oiko? Haꞌe marã ramigua tu xee Paulo? Tembiguai rive orekuai, haꞌe ayvu romombeꞌu rã pejerovia rakaꞌe. Peteĩ-teĩ roiko Senhor orerembiaporã omeꞌẽague rupi. Xee ma anhotỹ haꞌyĩgue, haꞌe gui Apolo ju omoakỹ. Haꞌe rã imboꞌyvatea ma Nhanderuete ae. Haꞌe rami vy inhotỹa ma mbaꞌeꞌỹ, imoakỹa voi mbaꞌeꞌỹ avi, haꞌe rã Nhanderuete imboꞌyvatea vaꞌe anho.?"
46,3,8,"Haꞌe gui haꞌyĩgue nhotỹa haꞌe imoakỹa roiko vaꞌe ma joo rami rombaꞌeapo, haꞌe peteĩ-teĩ rojopy ꞌrã rombaꞌeapoague repy."
46,3,9,"Mbaꞌeta ore ma Nhanderuete pe ombaꞌeapo vaꞌe meme, haꞌe rã peẽ kuery ma Nhanderuete mbaꞌety, haꞌe ixupegua oo guive."
46,3,10,Nhomboꞌea kuery ombaꞌeapoague re oikuaa potaa ꞌrãa re ijayvuaNhanderuete xemboaxy vy xerembiaporã omeꞌẽague rami vy oo apoa hiꞌarandu vaꞌe rami avi hoo ytarã amoĩ karamboae. Haꞌe gui amboytaague áry ma amboae ju ojapove heravy. Peteĩ-teĩ toikuaa pota porã haꞌe ae ombaꞌeapoa re.
46,3,11,"Mbaꞌeta oo ytarã amboae ramigua ju ndaꞌevei nhamoĩ aguã, omoĩa ae ma vaꞌekue eꞌỹ vy. Haꞌe vaꞌe ma Jesus Cristo."
46,3,12,"Haꞌe gui xapyꞌa rei haꞌe vaꞌe áry amongue ojapove ꞌrã ouro guigua, prata, ita iporãgueve vaꞌe py, haꞌe rami eꞌỹ vy yvyra, mbaꞌemo rogue pirukue haꞌe mbaꞌemo ꞌygue rive py. Peteĩ-teĩ ombaꞌeapoague ojekuaa porãmba ꞌrã. Hiꞌára py ꞌrã ojekuaa tata rupi, mbaꞌeta peteĩ-teĩ ombaꞌeapoague tata py ae ꞌrã oaꞌangaa."
46,3,14,Haꞌe gui oo yta áry amongue ojapoveague ndokai ramo ojopy ꞌrã hekovia.
46,3,15,Haꞌe rã amongue ombaꞌeapoague okai ramo ma omokanhymba ꞌrã. Haꞌe ae oo jepe ꞌrã tata rupi oaxa vaꞌe rami rive.
46,3,16,"Ndapeikuaai ri tyꞌy Nhanderuete mbojerovia atyrã pendekuaia, haꞌe pendere Nhanderuete Nheꞌẽ oĩa?"
46,3,17,Xapyꞌa rei Nhanderuete mbojeroviaaty amongue ombovaipa ramo Nhanderuete ju ombovaipa ꞌrã. Mbaꞌeta Nhanderuete mbojeroviaaty ma ikyꞌa eꞌỹ vaꞌe. Haꞌe vaꞌe ma pendekuai.
46,3,18, Haꞌe nunga rupi ipara oiny: “Nhanderuete oitypa ꞌrã hiꞌarandu vaꞌe haꞌe kuery ae ꞌarandua py.”
46,3,20,Oĩ avi: “Senhor oikuaa hiꞌarandu vaꞌe kuery pyꞌa re oĩ vaꞌe ovareꞌỹ vaꞌe memea.”
46,3,21,"Haꞌe nunga rupi perovyꞌa rei eme avakue pegua peikoa, mbaꞌeta opa marãgua ikuai vaꞌe pendevygua meme:"
46,3,22,"Paulo, Apolo, Cefas, kovaꞌe yvy, tekove haꞌe manoa, mbaꞌemo aỹ oiko vaꞌe haꞌe arakaꞌe rã guarã, haꞌe nunga haꞌe javi ma pendevygua meme."
46,3,23,"Haꞌe rã peẽ ma Cristo pegua, haꞌe gui Cristo ma Nhanderuete pegua."
46,4,1,"Ayvu mombeꞌua kuery Nhanderuete rembiguai ikuaia re ijayvuaToikuaa pavẽ Cristo rembiguai orekuaia, Nhanderuete ayvu ndoikuaa ukai vaꞌekue romombeꞌu porãve aguã."
46,4,2,Haꞌe rami avi tembiguai ikuai vaꞌe re herekoa oikuaa pota ꞌrã ixupe anho pa ikuaia re.
46,4,3,Haꞌe rã peẽ eꞌỹ vy amboae kuery xere oikuaa pota ramo xee napenai. Neĩ xee ae voi xejee ndaikuaa potai. Peteĩve henda py noĩ xepyꞌa kyꞌaa teĩ haꞌe nunga py ma xee ae nanhemboeko porãi. Xere oikuaa pota vaꞌe ma Senhor ae oiko.
46,4,5,"Haꞌe nunga rupi peikuaa pota rei eme avave re, Senhor oua ára ovaẽ eꞌỹ mbove. Haꞌe gui ma Senhor omoexakãmba ꞌrã avakue hiꞌã py ikuaiague, haꞌe oikuaa ukapa ꞌrã ipyꞌa re oĩ vaꞌe haꞌe javi. Haꞌe ramo Nhanderuete gui ae ꞌrã peteĩ-teĩ oendu oguerovyꞌaa."
46,4,6,"Ijayvu eteagueIrmão kuery, haꞌe rami ma xee ae reko re, haꞌe Apolo reko re guive xeayvu peẽ kuery re amaꞌẽ vy, orereko re vy peneꞌarandu aguã. Haꞌe rami vy peikuaave eme ipara oĩ vaꞌe gui, amongue joegui pejou porãve vy penhemboyvate rei eꞌỹ aguã."
46,4,7,"Mbaꞌeta mavaꞌe tu joegui penemboyvateve? Mbaꞌemo pereko vaꞌe ndaꞌu joegui pejopy vaꞌekueꞌỹ ri? Haꞌe joegui pejopy rire mbaꞌe re tu penhemboyvate ri, joegui mbaꞌemo ndojopyi vaꞌekue rami?"
46,4,8,"Peẽ kuery aỹ voi perekopa merami, napendeporiauvei ma. Peẽ ranhe oregui peĩ huvixa rami. Haꞌe rami avi huvixa peĩ ete ma ꞌrãgue, ore voi peẽ kuery reve huvixa roĩ avi aguã.Arakaꞌeve rã Jesus ou jevy vy guexeve nhanemoĩ avi ꞌrã huvixa rami mbaꞌemo re nhapena vaꞌerã   ."
46,4,9,"Xee aikuaa rã ore apóstolo kuery ma pavẽ rakykue py Nhanderuete oremoĩ, ojuka pyrã rami. Mbaꞌeta ore ma ko yvy regua kuery rembiexarã rami orekuai, anjo kuery haꞌe avakue oexaa rupi."
46,4,10,"Cristo káuxa orevy pe “Inhakã porã eꞌỹ vaꞌe” ꞌea, haꞌe rã peẽ ma Cristo re vy peneꞌarandu. Ore ma orekangy merami, haꞌe rã peẽ ma penembaraete. Peẽ ma omboetevepy, haꞌe rã ore ma ojou vaipy orekuai."
46,4,11,"Mbaꞌeta aỹ peve karuai haꞌe yuvei gui rojexavai, neĩ oreaorã ndoroguerekoi guive. Orenupãmbaa, neĩ orero roke atyrã ndoroguerekoi,"
46,4,12,"ronheaꞌã roikovy orepo py ae rombaꞌeapoa py. Orere ijayvu vaia rã rogueroayvu porãꞌi, oremoingo axya rei rã rogueropoꞌaka,"
46,4,13,orere ijayvu vaikuea ramo rombovai porãꞌi. Aỹ peve orevy pe “Yvy regua yty” haꞌe “Opa mbaꞌe kyꞌakue” ꞌea.
46,4,14,"Tuu rami Paulo omongetaagueRomoxĩmba aguã eꞌỹ haꞌe rami ambopara, haꞌe rã xeraꞌy kuery rami roayvu vy romongeta porãꞌi aguã."
46,4,15,Mbaꞌeta Cristo re penderekomboꞌea kuery ma mbovy eꞌỹ ikuai teĩ heta eꞌỹ guive penderu ikuai. Haꞌe gui xee ma ayvu porã amombeꞌua rupi penderu rami aiko karamboae Cristo Jesus re.
46,4,16,Haꞌe nunga rupi aipota xee rami pendekuai.
46,4,17,"Haꞌe rami aguã ae pendea katy ambou xeraꞌy ayvu vaꞌe Timóteo, Senhor re vy ojeroviapy oiko vaꞌe. Haꞌe vaꞌe ma penemomaꞌenduꞌa ꞌrã Cristo Jesus pe aikoa re, opa rupi peteĩ-teĩ igreja ikuaia rupi anhomboꞌea rami vy."
46,4,18,"Haꞌe rã peẽ kuery regua amongue ma je onhemboyvate rei, pendea py navaẽvei aguã re oexaꞌã vy."
46,4,19,"Haꞌe rami avi Senhor oipota rã xee aju voi ꞌrã peẽ kuery roexa vy. Haꞌe rami vy aikuaa ꞌrã onhemboyvate rei vaꞌe kuery anhetẽ pa ipoꞌaka vaꞌea, tyrã ijayvu anho rei rive vaꞌea."
46,4,20,"Mbaꞌeta Nhanderuete poꞌakaa py ma ayvu anho eꞌỹ oĩ, haꞌe rã ipoꞌakaa."
46,4,21,"Mbaꞌexa tu peipotave? Peẽ kuerya py yvyra roviꞌi reve teve taju, tyrã pa mborayvu haꞌe xevai reveꞌỹ?"
46,5,1,"Itavy rei vaꞌe re ijayvuagueOpa rupi omombeꞌua rã oendua peẽ kuerya rupi itavy rei vaꞌe oikoa, nguu raꞌyxy reve joguereko vaꞌe. Amboae regua kuery ikuaia rupi voi haꞌe rami ete itavy rei vaꞌe ndoikoi."
46,5,2,Haꞌe rami teĩ peẽ kuery ma pendeporiau ꞌrãgue py pejejou porã rei tema. Penembyte gui haꞌe rami ete ojapo vai vaꞌe pemoxẽ vaꞌe rire!
46,5,3,"Xee ma anhetẽ peẽa py naĩ teĩ nheꞌẽ re pendereve aiko vy peẽ kuerya py oĩ vaꞌe rami xeayvu haꞌe nunga apoare pembopaga aguã. Haꞌe rami aguã penhemboaty ke Senhor Jesus rery rupi, xenheꞌẽ haꞌe nhande-Senhor Jesus poꞌakaa reve."
46,5,5,"Haꞌe rami vy Satanás po py pemboaxa hoꞌo ombovaipa aguã, haꞌe rã inheꞌẽ oo jepe nho aguã Senhor [Jesus ára py."
46,5,6,"Mbaꞌeta pejejou porã reia ma naꞌiporãi. Ndapeikuaai ri tyꞌy trigo mbovua ruxãꞌi oĩ teĩ mesa haꞌe javi rupi omoeakuãmba ꞌrãa? Haꞌe nunga rupi penembyte gui pemombo ke trigo mbovua ymague oĩ vaꞌe, mbojape ikyꞌa eꞌỹ vaꞌe ju pendekuai aguã, mbaꞌeta trigo mbovua revegua eꞌỹ anhetẽ peiko. Mbaꞌeta nhandere vy ojukaa ma ngaru Páscoa pyguarã vexaꞌi. Haꞌe vaꞌe ma Cristo.?"
46,5,8,"Haꞌe nunga rupi ngaru jajapo ꞌrã trigo mbovua yma guare nhanemboeko vai haꞌe nhandeapo vaiarã reveꞌỹ, haꞌe rã mbojape irũ eꞌỹ vaꞌe reve. Haꞌe vaꞌe ma anhetẽ haꞌe teko porã rupi ete jaikoa."
46,5,9,Kuaxia mboae ambopara vaꞌekue py xeayvu karamboae heko vai vaꞌe re penhemoirũ veꞌỹ aguã.
46,5,10,"Haꞌe rami avi ko yvy regua heko vai vaꞌe haꞌe javi gui pejepeꞌa aguã reꞌỹ xeayvu, peráta re ndaꞌeveive vaꞌe gui, neĩ imonda vaꞌe haꞌe mbaꞌemo raꞌangaa ombojerovia vaꞌe gui. Mbaꞌeta kovaꞌe yvy gui jaa vy mae ma ꞌrã haꞌe kuery gui jajepeꞌa. Haꞌe rami ꞌrãgue py aỹ ma amongue ojeupe “Irmão” heꞌi rive vaꞌe re ambopara. Haꞌe kuery reve penhemoirũ veꞌỹ aguã re xeayvu, neĩ heko vai vaꞌe, peráta re ndaꞌeveive vaꞌe, mbaꞌemo raꞌangaa ombojerovia vaꞌe, ijayvu vaikue rei vaꞌe, okaꞌu vaꞌety, haꞌe imonda vaꞌe. Haꞌe nunga reve ndaꞌevei pekaru aguã voi."
46,5,12,Mbaꞌexa tu jaikuaa pota igreja pygua eꞌỹ re? Peikuaa pota ꞌrãgue igreja pygua kuery re ae.
46,6,1,"Irmão kuery jomeme oikuaa pota uka eꞌỹ aguã re Paulo ijayvuagueHaꞌe gui peẽ kuery jomeme pendeayvu aguã pereko vy mbaꞌexa tu heko vai vaꞌe kuery renonde py pejogueraa peikuaa pota uka aguã, ikyꞌa eꞌỹ vaꞌe kuery renonde ꞌrãgue py?"
46,6,2,Ndapeikuaai teve rakaꞌeve rã ikyꞌa eꞌỹ vaꞌe kuery ko yvy regua re oikuaa pota ꞌrãa? Haꞌe gui ko yvy regua re peikuaa pota aguã rami pendekuai vy aỹ mbaꞌeꞌỹꞌi re peikuaa pota ꞌrãgue.
46,6,3,Ndapeikuaai ri tyꞌy anjo kuery re eteve voi jaikuaa pota ꞌrãa? Haꞌe gui aỹgua kuery re katuve ma ꞌrã jaikuaa pota.
46,6,4,Haꞌe rã peẽ ma mbaꞌemo ko yvy regua re peikuaa pota uka aguã pereko vy igreja kuery ndojou porãi vaꞌe renonde py ri peikuaa pota uka!
46,6,5,Haꞌe rami ma xeayvu pexĩmba aguã. Penembyte ndoikoi ri tyꞌy peteĩ ri jepe hiꞌarandu vaꞌe irmão kuery re oikuaa pota kuaa vaꞌerã?
46,6,6,Haꞌe rami ꞌrãgue py ojerovia eꞌỹ vaꞌe kuery renonde ri irmão kuery meme jogueraa ꞌrã oikuaa pota uka aguã!
46,6,7,Peẽ kuery regua jomeme peikuaa pota ukaa py pejeity uka ma. Mbaꞌe re tu haꞌe rami ꞌrãgue py ndapejekore ukai ri? Mbaꞌe re tu mbaꞌemo pereko vaꞌe ndapeipeꞌa ukapai?
46,6,8,Haꞌe rã peẽ ae pejoapo vai vy nhombaꞌe rei-rei peipeꞌa uka. Pende-irmão kuery re ae pejapo haꞌe rami.
46,6,9,"Ndapeikuaai ri tyꞌy heko vai vaꞌe kuery eꞌỹ Nhanderuete poꞌakaa pyguarã ikuai? Pejekore eme, mbaꞌeta heko kyꞌapa rei vaꞌe ma ndaꞌikuai ꞌrã Nhanderuete poꞌakaa py, neĩ mbaꞌemo raꞌangaa ombojerovia vaꞌe, itavy rei vaꞌe, kunha rami rei oiko vaꞌe, avakue meme joguereko vaꞌe,"
46,6,11,"Haꞌe rami ae peẽ kuery regua pendekuai vaꞌekue ri pejejoi uka, pejekyꞌaꞌo uka haꞌe penhemboeko porã uka ma Senhor Jesus Cristo rery rupi, haꞌe Nhanderuete Nheꞌẽ re vy."
46,6,12,"Nhandetavy rei eꞌỹ aguã re ijayvua“Opa mbaꞌe haꞌeve jajapo aguã”, ꞌea teĩ opa mbaꞌe eꞌỹ ꞌrã nhanemoingo porã. “Opa mbaꞌe haꞌeve jajapo aguã”, ꞌea teĩ xere ma mbaꞌeve ipoꞌaka aguã ndaꞌevei."
46,6,13,"“Tembiꞌu ma nhanderyepy pyguarã oĩ, haꞌe nhanderyepy ma tembiꞌu oĩ aguã”, ꞌea teĩ Nhanderuete omomba ꞌrã mokoĩve. Haꞌe rami avi nhanderete ma itavy rei aguã eꞌỹ oĩ, Senhor peguarã anho.;  Haꞌe Senhor ma nhanderete peguarã ojou uka,"
46,6,14,mbaꞌeta Nhanderuete omboete ju rire nhande voi nhanemboete ju avi ꞌrã opoꞌakaa py.
46,6,15,Ndapeikuaai ri tyꞌy penderete Cristo rete regua oikoa? Haꞌe gui Cristo rete regua ndaꞌu araa ꞌrã ri kunha itavy rei vaꞌe re amboja aguã? Any teve.
46,6,16,"Ndapeikuaai ri tyꞌy kunha itavy rei vaꞌe reve ava joguereko vy hexeve peteĩꞌi tete opytaa? Mbaꞌeta “Mokoĩ ꞌrãgue py peteĩꞌi toꞌo ikuai ꞌrã”, heꞌiague rami."
46,6,17,Haꞌe rã Senhor re onhemboja vaꞌe ma hexeve peteĩꞌi nheꞌẽ oguereko.
46,6,18,Penhemombyry haꞌvy tavy reia gui. Jejavya mboae py ma nhande ae rete rovai eꞌỹ jajejavy. Haꞌe rã itavy rei vaꞌe ma guete rovai ae ojejavy.
46,6,19,Ndapeikuaai ri tyꞌy penderete Nheꞌẽ Kyꞌa Eꞌỹ mbojerovia atyrã oĩa? Mbaꞌeta Nheꞌẽ pendere oĩ vaꞌe ma Nhanderuete gui pejopy rire pendejeupegua veꞌỹ peiko.
46,7,1,Omenda vaꞌe reko re ijayvuaHaꞌe gui xevy pe pemboparaague re ju ta xeayvu. Haꞌeve ava kunha reve joguereko eꞌỹ ramo.
46,7,2,"Haꞌe rami teĩ tavy rei gui peteĩ-teĩ toguereko guaꞌyxy ae, haꞌe peteĩ-teĩ kunha toguereko ome ae."
46,7,3,"Ava ma guaꞌyxy pe tojapo ojapo ꞌrã vaꞌekue, haꞌe taꞌyxy voi haꞌe rami ae tojapo ome pe."
46,7,4,"Mbaꞌeta kunha ma guete re ae ndaꞌipoꞌakai vaꞌe, haꞌe rã ime. Haꞌe rami ae ime ma guete re ae ndaꞌipoꞌakai avi, haꞌe rã taꞌyxy."
46,7,5,"Peteĩ-teĩ joupe peikoxe eꞌỹ eme, xapyꞌaꞌi pejoguereko rive ranhe aguã eꞌỹ vy, pejerurea rupi anho pendekuai aguã. Haꞌe vaꞌe rire ma pejoguereko ju, pejejoko eꞌỹa py Satanás penemoangeko eꞌỹ aguã."
46,7,6,"Haꞌe rami xeayvu vy “Pejapo rã haꞌeve” haꞌe, “Pejapo ꞌrãe” ndaꞌei."
46,7,7,"Mbaꞌeta aipota teĩ pavẽ xee aikoa rami ikuai. Haꞌe rami teĩ peteĩ-teĩ guekorã ojopy Nhanderuete gui. Amongue ma anhetẽ peteĩ rami ꞌrã ikuai, haꞌe rã amboae ma amboae rami ikuai aguã ojopy."
46,7,8,Haꞌe rã omenda eꞌỹ haꞌe imeveꞌỹ vaꞌe kuery pe ma aipoaꞌe: Xee aikoa rami ikuai rã haꞌeve ꞌrãgue.
46,7,9,"Haꞌe rami teĩ amongue ndojejoko kuaai vy tomenda, mbaꞌeta omendaxea oendu riae ꞌrãgue py haꞌeveve omenda aguã."
46,7,10,
46,7,12,"Haꞌe rã amboae kuery pe ma xee ae aipoaꞌe, Senhor eꞌỹ: Xapyꞌa rei amongue irmão guaꞌyxy ojerovia eꞌỹ vaꞌe oguereko rã hexeve oikoxe ramo ma topoi eme guaꞌyxy gui."
46,7,13,Haꞌe rami ae avi amongue kunha ome ojerovia eꞌỹ vaꞌe oguereko rã hexeve oikoxe ramo topoi eme ome gui.
46,7,14,"Mbaꞌeta ime ojerovia eꞌỹ vaꞌe teĩ guaꞌyxy reve vy ikyꞌa eꞌỹ vaꞌe rami ꞌrã oiko, haꞌe taꞌyxy ojerovia eꞌỹ vaꞌe voi ikyꞌa eꞌỹ vaꞌe rami ꞌrã oiko ome ojerovia vaꞌe reve vy. Haꞌe rami eꞌỹ vaꞌe rire pendaꞌy kuery heko kyꞌa vaꞌe ꞌrãgue ikuai, vaꞌeri aỹ ma ikyꞌa eꞌỹ vaꞌe ikuai."
46,7,15,"Haꞌe rã ojerovia eꞌỹ vaꞌe ma opoixe ri vy topoi. Haꞌe rami rã irmão ojegui opoi uka teĩ haꞌeve, haꞌe irmã haꞌe rami ae avi. Mbaꞌeta Nhanderuete penerenoĩ peteĩ rami pendekuai aguã. Mbaꞌeta ndee taꞌyxy, mbaꞌexa tu reikuaa ndereve vy neme oo jepe ꞌrãa rami? Haꞌe ndee ime, mbaꞌexa tu reikuaa ndereve vy nderaꞌyxy oo jepe ꞌrãa?"
46,7,17,"Peteĩ-teĩ tapeiko penderekorã Senhor oejaague rami, Nhanderuete penerenoĩague rami ae. Haꞌe rami ae ajapo uka aikovy igreja ikuai vaꞌe haꞌe javi rupi."
46,7,18,Amongue Nhanderuete oenoĩ jave opire omboi uka vaꞌekue teve oiko? Tombovaipa eme haꞌvy opire omboi ukaague. Amongue oenoĩ jave opire omboi uka eꞌỹ vaꞌe teve oiko? Tomboi uka eme haꞌvy opire.
46,7,19,"Mbaꞌeta opire omboi ukaague ma mbaꞌeꞌỹ, haꞌe opire omboi uka eꞌỹa voi mbaꞌeꞌỹ avi. Ovare vaꞌe ma Nhanderuete ojapo uka vaꞌe rupi nhandekuaia anho."
46,7,20,Haꞌe nunga rupi peteĩ-teĩ toiko oenoĩ jave oikoague rupi ae.
46,7,21,Escravo teve reiko nerenoĩ jave? Ndepyꞌa eta rei eme haꞌe nunga re. Haꞌe rami avi escravo reikoa gui repoi aguã haꞌeve ramo epoi haꞌvy.
46,7,22,Mbaꞌeta escravo Senhor oenoĩ vaꞌekue ma Senhor pegua escravo-veꞌỹ ikuai. Haꞌe escravo eꞌỹ oenoĩ vaꞌekue ma Cristo pegua escravo ikuai.
46,7,23,Hepy re pendejogua rire pendekuaive eme avakue pegua escravo rami.
46,7,24,"Irmão kuery, peteĩ-teĩ Nhanderuete renonde peiko tema penerenoĩ jave peikoague rupi ae."
46,7,25,"Ikuai axya ára pyguarã omenda haꞌe omenda eꞌỹ vaꞌe re ijayvuaHaꞌe gui kunhataĩgue omenda eꞌỹ teri vaꞌe peguarã ma xee ndaikuaai Senhor ojapo uka vaꞌekue. Haꞌe nunga rupi xee ae aikuaa vaꞌe amombeꞌu ta, mbaꞌeta Senhor xemboaxy vy ojeroviapy xemoingo."
46,7,26,"Xee aikuaa rã aỹ teko axy oiko ramo haꞌeve ꞌrãgue peikoa rami ae tema peiko aguã. Remenda ri vy epoi eme, haꞌe rã kunha reveꞌỹ reiko vy emenda eme."
46,7,28,"Remenda ri vy nderejejavyi ꞌrã. Kunhataĩ voi omenda vy ndojejavyi avi ꞌrã. Haꞌe rami teĩ guete reve oikoa ja ikuai axy ꞌrã, haꞌe ramo xee ajapoxe haꞌe nunga pendu eꞌỹ aguã rami."
46,7,29,"Haꞌe gui irmão kuery, tamombeꞌu porãve: Ára ovaẽ raiꞌi ma. Aỹ guive omenda vaꞌe taꞌikuai omenda eꞌỹ vaꞌe rami, ojaeꞌo vaꞌe taꞌikuai ojaeꞌo eꞌỹ vaꞌe rami, ovyꞌa vaꞌe taꞌikuai ovyꞌa eꞌỹ vaꞌe rami, mbaꞌemo ojogua vaꞌe taꞌikuai mbaꞌeve oguereko eꞌỹ vaꞌe rami, haꞌe mbaꞌemo ko yvy regua oiporu vaꞌe taꞌikuai oiporu eꞌỹ vaꞌe rami, mbaꞌeta kovaꞌe yvy jaexa vaꞌe okanhy ma ovy."
46,7,32,"Xee opa mbaꞌe py aipota vaꞌe ma pendereko eta reia gui peo jepea. Mbaꞌeta omenda eꞌỹ vaꞌe kuery ma Senhor pe oiko aguã re anho ꞌrã opena, Senhor ombovyꞌa aguã."
46,7,33,"Haꞌe rã omenda vaꞌe ma mbaꞌemo ko yvy regua re openaa rupi avi ꞌrã ikuai, guaꞌyxy ombovyꞌaxe vy. Haꞌe rami vy peteĩꞌi reꞌỹ ꞌrã opena. Kunhague ma haꞌe rami ae avi. Imeveꞌỹ vaꞌe haꞌe omenda eꞌỹ teri vaꞌe ma Senhor pe oiko aguã re anho ꞌrã opena, guete py haꞌe onheꞌẽ re ikyꞌa eꞌỹa rupi oiko aguã. Haꞌe rã omenda vy ma mbaꞌemo ko yvy regua re voi ꞌrã opena, ome ombovyꞌa aguã."
46,7,35,"Haꞌe rami xeayvu peẽ kuery pevyꞌa aguã, romoingo eta reixe vy eꞌỹ. Haꞌe rami ꞌrãgue py aipota haꞌevea rami pendekuai, ajapoxe Senhor pe ete ikyꞌa eꞌỹ vaꞌe pendekuai aguã."
46,7,36,"Haꞌe gui xapyꞌa rei peteĩ tuu ojeupe ae “Xee ndareko kuaavei ma xerajy” heꞌi ꞌrã. Xapyꞌa rei tajy iporãa oaxa ta, haꞌe omenda aguã haꞌeveve ramo kunha vaꞌe oipotaa rami ae tuu toguereko. Omomenda ri vy ndojejavyi ꞌrã."
46,7,37,"Haꞌe rã tuu mboae ma opyꞌa py omoĩ porã ꞌrã ngoo py ae guajy oguereko tema aguã, xapyꞌa rei amboae rami imoingoarã jipoi, haꞌe ipoꞌaka haꞌe ae oipotaa rami oguereko aguã. Haꞌe gui ipyꞌa re haꞌe rami aguã oĩ atã ramo guajy omomenda eꞌỹa py haꞌevea rami ojapo."
46,7,38,"Mbaꞌeta guajy omomenda vaꞌe ma haꞌevea rami ojapo, haꞌe rã omomenda eꞌỹ vaꞌe ma haꞌeveve vaꞌe ojapo."
46,7,39,"Haꞌe gui taꞌyxy kuery ma ime oikovea ja hexeve anho ꞌrã ikuai. Haꞌe gui ime omano ma ramo haꞌeve omendaxea vaꞌe re omenda ju aguã, vaꞌeri Senhor pegua re anho."
46,7,40,Haꞌe rami avi imeveꞌỹ vaꞌe ma xee aikuaa rã haꞌekue rami ae oiko vy ovyꞌave ꞌrã. Aikuaa avi xere voi Nhanderuete Nheꞌẽ oĩa.
46,8,1,"Mbaꞌemo raꞌangaa pe tembiꞌu omeꞌẽ mbyre re ijayvuaAỹ ma xeayvu ta mbaꞌemo raꞌangaa pe tembiꞌu omeꞌẽ mbyre re. Nhande kuery haꞌe javive haꞌe nunga jaikuaa. Haꞌe gui mbaꞌemo oikuaa vaꞌe ma haꞌe kuery ae onhemboyvate rei ꞌrã, haꞌe rã mborayvu re ikuai vaꞌe ma nhomombaraete ꞌrã."
46,8,2,Mbaꞌeta “Mbaꞌemo aikuaapa” heꞌi vaꞌe ma ndoikuaai teri mbaꞌemo oikuaa ete aguã.
46,8,3,Haꞌe rã Nhanderuete oayvua rupi ikuai vaꞌe ma Nhanderuete rembikuaa ikuai.
46,8,4,"Haꞌe nunga rupi mbaꞌemo raꞌangaa pe tembiꞌu omeꞌẽ mbyre ma po rami jaikuaa: Kovaꞌe yvy re mbaꞌemo raꞌangaa ikuai vaꞌe haꞌe javi ma mbaꞌeꞌỹ, mbaꞌeta Nhanderuete ndoikoi, peteĩꞌi eꞌỹ vy."
46,8,5,"Haꞌe ikuai avi “Nhanderuete” heꞌi vaꞌe yva re eꞌỹ vy yvy re mbaꞌemo oĩ vaꞌe pe. Heta ikuai “Nhanderuete” ꞌea, haꞌe heta avi “Senhor” ꞌea vaꞌe."
46,8,6,"Haꞌe rami teĩ nhandevy pe ma peteĩꞌi oiko Nhanderuete. Ixugui ma opa mbaꞌe oiko rakaꞌe, haꞌe ixupe meme jaiko. Haꞌe rami ae avi peteĩꞌi oiko Senhor. Haꞌe vaꞌe ma Jesus Cristo. Mbaꞌeta ipo gui ma opa mbaꞌe ikuai rakaꞌe, nhande kuery voi ixugui jaiko."
46,8,7,"Haꞌe rami teĩ pavẽ eꞌỹ haꞌe rami oikuaa. Mbaꞌeta mbaꞌemo raꞌangaa mboetea rupi ikuai vaꞌekue amongue ma aỹ peve taꞌangaa pe omeꞌẽ mbyre hoꞌu vy “Xemboeko kyꞌaarã haꞌu” heꞌi ꞌrã, oꞌarandua py ikangy teri vy."
46,8,8,"Haꞌe rami avi tembiꞌu eꞌỹ ꞌrã nhanemboeko porã Nhanderuete renonde, mbaꞌeta mbaꞌemo ndajaꞌui vy mbaꞌeve ndoatai ꞌrã nhandevy, haꞌe mbaꞌemo jaꞌu teĩ mbaꞌeve ndajarekovei ꞌrã."
46,8,9,Haꞌe rami teĩ peikuaa pota povaꞌe re: Mbaꞌemo peꞌua py peity eꞌỹ aguã irmão kuery ikangykueve.
46,8,11,"Haꞌe rami vy ndee reikuaa vaꞌe káuxa nde-irmão ikangyve vaꞌe okanhy ꞌrã, hexe Cristo omano rire teĩ."
46,8,12,"Haꞌe ramia py rejejavy irmão kuery pe, mbaꞌeta haꞌe kuery ꞌarandua ikangy teri vaꞌe rembovaipa vy Cristo pe voi rejejavy."
46,8,13,"Haꞌe nunga rupi xee ma tembiꞌu haꞌua py xe-irmão kuery aity ꞌrãgue py ndaꞌuvei ꞌrã xoꞌo, aity riveꞌỹ aguã."
46,9,1,Apóstolo Paulo gueko re ijayvuagueHaꞌe rami avi ndaꞌevei ri tyꞌy xee aikuaa rami aiko aguã? Xee apóstolo eꞌỹ ri tyꞌy? Ndaexai ri tyꞌy Jesus nhande-Senhor? Peẽ kuery eꞌỹ teve Senhor pe ambaꞌeapoague rupi pejerovia vaꞌekue?
46,9,3,Xere oikuaa pota rei vaꞌe kuery pe ma po rami ambovai:
46,9,4,Ore kuery ma ndaꞌevei ri tyꞌy ronhemongaru uka aguã?
46,9,5,"Ndaꞌevei ri tyꞌy orerupive irmã oreraꞌyxy rogueraa aguã, amboae apóstolo kuery, Senhor ryvy kuery haꞌe Cefas rami avi?"
46,9,6,Tyrã pa xee haꞌe Barnabé anho vi ndaꞌevei rombaꞌeapoa rupi eꞌỹ roiko aguã?
46,9,7,Mavaꞌe xondaro tu haꞌe ae operáta re oo ꞌrã joe opuꞌã aguã? Mavaꞌe uva nhotỹare tu hiꞌa hoꞌu vaꞌerã eꞌỹ? Haꞌe mavaꞌe mymba re opena vaꞌe tu guymba kamby gui oyꞌu vaꞌerã eꞌỹ?
46,9,8,"Haꞌe rami xeayvu vy avakue oikuaa rami rive teve xeayvu, tyrã pa lei re oĩ vaꞌe voi aipo ndeꞌi? Mbaꞌeta lei Moisés ombopara vaꞌekue re ma ipara oiny: “Pejokua eme vaka mbaꞌemo ojyky vaꞌe juru rupi”, heꞌia py vaka re anho teve Nhanderuete ijayvu??"
46,9,10,"Nhande kuery re avi eꞌỹ ri tyꞌy ijayvu? Nhandereko re ae ipara oiny anhetẽ, mbaꞌeta yvy karaĩa rupi ombaꞌeapo vaꞌe ma mbaꞌemo oarõ reve ꞌrã oyvy karaĩ. Haꞌe mbaꞌemo ojyky vaꞌe voi ojeupegua oarõ reve ꞌrãe ombaꞌeapo."
46,9,11,Xapyꞌa rei peẽ kuerya py Nheꞌẽ guigua ronhotỹ rire ipoyi vaipa teve mbaꞌemo pereko vaꞌe gui rojopyꞌi aguã?
46,9,12,Amboae kuery mbaꞌemo pereko vaꞌe ojopy aguã haꞌeve ramo orevy pe katuve ma ndaꞌevei ri tyꞌy rojopy aguã?
46,9,13,Tyrã pa ndapeikuaai teve templo re opena vaꞌe kuery voi templo py ogueru pyre gui okaru ꞌrãa? Altar rupi ombaꞌeapo vaꞌe kuery voi altar áry omeꞌẽ mbyre gui ae ꞌrã hoꞌu.
46,9,14,Haꞌe rami ae avi Senhor ijayvu rakaꞌe ayvu porã mombeꞌua kuery onhemongaru uka aguã ayvu porã omombeꞌua re.
46,9,15,"Haꞌe rã xee ma peteĩgueve nanhemongaru ukai joupe, neĩ xemongarua aguã re eꞌỹ guive pendevy pe ambopara aỹ. Mbaꞌeta joupe anhemongaru uka aikovy ꞌrãgue py haꞌeveve amano aguã. Avave rei ndoipeꞌai ꞌrã xegui haꞌe rami aiko vy avyꞌaa."
46,9,16,"Mbaꞌeta ayvu porã amombeꞌu teĩ haꞌe rami aikoa rive eꞌỹ arovyꞌa, mbaꞌeta amombeꞌu aguã rami aikoa aendu riae. Xevy pe ndavyꞌai ete ꞌrãgue ayvu porã amombeꞌu eꞌỹ vaꞌe rire."
46,9,17,"Xee ae amombeꞌuxea rupi rive amombeꞌu vy ajopy ꞌrã hekovia. Haꞌe rã ayvu mombeꞌuarã xemoĩa rire amombeꞌua aguã rami ae aiko. Mbaꞌexa tu haꞌvy oĩ ꞌrã ambaꞌeapoague repyrã? Po ramigua ae oĩ: Ayvu porã amombeꞌua rupi nanhemongaru ukai, haꞌe rami ajapo vaꞌe rire haꞌeve ꞌrãgue teĩ."
46,9,19,"Mbaꞌeta avave pegua escravo eꞌỹ aiko teĩ pavẽ escravo rami ajeapo, heta araa jepe aguã, haꞌevea peve."
46,9,20,"Haꞌe rami vy judeu kuerya rupi judeu rami aiko, judeu kuery regua araa jepe aguã. Lei re oĩa rami ikuai vaꞌea rupi xee voi haꞌe kuery rami aiko, lei guy py ikuai vaꞌe araa jepe aguã, lei guy py eteꞌỹ xee aiko teĩ."
46,9,21,"Haꞌe rã lei oikuaa eꞌỹ vaꞌea rupi xee voi haꞌe kuery rami aiko, araa jepe aguã lei oikuaa eꞌỹ vaꞌe regua. Haꞌe rami avi Nhanderuete pe vy lei rupi ndaiko eꞌỹi, Cristo guigua lei rupi aiko ae."
46,9,22,"Ikangykueve ikuaia rupi ikangy vaꞌe rami aiko, ikangy vaꞌe regua araa jepe aguã. Peteĩ-teĩ regua ikuaia rupi opa marãgua rami aiko, marã rami vy pa araa jepe aguã amongue."
46,9,23,"Haꞌe nunga haꞌe javi ajapo ayvu porã oendua aguã, xee voi ixuguigua ajopy avi aguã."
46,9,24,Ndapeikuaai teve ougaa py onha vaꞌe haꞌe javive anhetẽ onha teĩ peteĩꞌi anho ojopy ꞌrãa omeꞌẽ mbyrã? Peẽ voi ke penheaꞌã omeꞌẽ mbyrã pejopy aguã re.
46,10,1,"Israel regua ikuaiague re ijayvuaMbaꞌeta irmão kuery, ndaipotai penderexarai nhaneramoĩ kuery ikuai jave guare re. Mbaꞌeta haꞌe kuery ma arai guy rupi oguata vy yeꞌẽ mbyte rupi oaxa pavẽ rakaꞌe.Apy ma Egito yvy gui Moisés Israel kuery ogueraapaague re ijayvu."
46,10,2,"Moisés peguarã onhemongaraia rami haꞌe javive arai guy rupi oguata, haꞌe yeꞌẽ rupi oaxapa rakaꞌe."
46,10,3,"Haꞌe javive peteĩꞌi regua tembiꞌu hoꞌu rakaꞌe, Nheꞌẽ guigua,"
46,10,4,"haꞌe oyꞌu avi Nheꞌẽ guigua yvu gui, mbaꞌeta peteĩ ita Nheꞌẽ guigua haꞌe kuery oguataa rupi ojou kuerei vaꞌe gui oyꞌu. Haꞌe vaꞌe ita ma Cristo."
46,10,5,Haꞌe rami teĩ haꞌe kuery regua hetave ma Nhanderuete ndoguerovyꞌai vy tekoa eꞌỹa pyve oitypa.
46,10,6,"Maꞌẽ, haꞌe nunga oiko rakaꞌe nhande voi nhanheangu aguã, haꞌe kuery ikuaiague rami ovareꞌỹ vaꞌe nhamoaruã avi eꞌỹ aguã.–4.11"
46,10,7,"Haꞌe nunga rupi pembojerovia eme mbaꞌemo raꞌangaa haꞌe kuery regua ojapoague rami, ipara oĩa rami: “Haꞌe kuery oguapy okuapy okaru haꞌe oyꞌu aguã. Haꞌe gui ma opuꞌã ju ovyꞌa aguã”, heꞌiague rami."
46,10,8,"Haꞌe nhandetavy rei eme guive haꞌe kuery regua ojapoague rami, haꞌe ramo peteĩ ára pyve vinte e três mil oitya."
46,10,9,"Ndaꞌevei Senhor jaeko aꞌã aguã haꞌe kuery regua ojapoague rami, haꞌe gui mboi oixuꞌu rã omanomba."
46,10,10,"Pendeayvu rei eme Senhor re haꞌe kuery regua ijayvuague rami, haꞌe ramo poromokanhya omomba."
46,10,11,"Haꞌe nunga ma haꞌe kuery re oiko rakaꞌe jaikuaa aguã, omboparaa guive nhanheangu aguã, mbaꞌeta nhande ma ára opaa pygua nhandekuai."
46,10,12,Haꞌe nunga rupi “Xeꞌaĩ atã” heꞌi vaꞌe ma tonheangu hoꞌa eꞌỹ aguã.
46,10,13,"Mbaꞌeta penemoangekoa pendu vaꞌe ma nhande haꞌe javi nhaendu vaꞌe ramigua. Haꞌe Nhanderuete ojeroviapy vy napenemoangeko ukai ꞌrã penembaraetea áryve. Haꞌe rami ꞌrãgue py penemoangekoarã ou ramo oikuaa uka kuerei ꞌrã peo jepe aguã, haꞌe vaꞌe rupi vy peropoꞌaka aguã."
46,10,14,"Mbaꞌemo raꞌangaa nhambojerovia eꞌỹ aguã re ijayvuaHaꞌe nunga rupi xerembiayvu kuery, penhemombyry ke mbaꞌemo raꞌangaa pembojerovia aguã gui."
46,10,15,"Peneꞌarandu vaꞌe pe xeayvu, peẽ ae peikuaa porã pota xeayvua re."
46,10,16,Mbaꞌeta karo nhanemoingo porãarã gui jarovyꞌa reve jayꞌu ramo Cristo ruguy rupi eꞌỹ ri tyꞌy hexe nhanemonhembojapa? Haꞌe mbojape nhaipeꞌã reve jaꞌu ramo Cristo rete rupi eꞌỹ ri tyꞌy hexe nhanemonhembojapa?
46,10,17,"Mbaꞌeta heta nhandekuai teĩ peteĩꞌi mbojape, peteĩ tete anho jaiko, mbaꞌeta peteĩꞌi mbojape gui jaꞌu pavẽ."
46,10,18,"Peikuaa pota ke Israel kuery ngoꞌo re ikuai vaꞌe reko re, mbaꞌeta altar áry tembiꞌu omeꞌẽ mbyre gui haꞌe javi hoꞌu."
46,10,19,"Haꞌe gui mbaꞌe haꞌe ꞌrã tu? Mbaꞌemo raꞌangaa pe tembiꞌu omeꞌẽ mbyre, eꞌỹ vy mbaꞌemo raꞌangaa ae ojapo ꞌrã teve mbaꞌemo?"
46,10,20,"Any, teĩ aipoaꞌe: Taꞌangaa pe mbaꞌemo haꞌe kuery omeꞌẽ vaꞌe ma anha pe ae omeꞌẽ, Nhanderuete peꞌỹ. Haꞌe rami rã xee ndaipotai anha kuery re penhemboja."
46,10,21,Ndaꞌevei Senhor karo gui haꞌe anha karo gui avi peyꞌu aguã. Ndaꞌevei Senhor pegua mesa py haꞌe gui anha pegua mesa py avi peĩ aguã.
46,10,22,Tyrã pa pejapoxe ri Senhor ndaꞌevei etea oendu aguã rami? Peẽ ndaꞌu ixugui pendepoꞌakave ri?
46,10,23,Cristo re vy jajoitya rupi eꞌỹ nhandekuai aguã re ijayvua“Opa mbaꞌe haꞌeve jajapo aguã” ꞌea teĩ opa mbaꞌe eꞌỹ ꞌrã nhanemoingo porã. “Opa mbaꞌe haꞌeve jajapo aguã” ꞌea teĩ opa mbaꞌe eꞌỹ ꞌrã nhanemombaraete.
46,10,24,"Avave rei ojeupe anho rive tojapo porã eme, haꞌe rã amboae kuery pe.–15.7"
46,10,25,"Haꞌeve peꞌu aguã mbaꞌemo vendea py ovende vaꞌe rei, maguigua paa re peporandu eꞌỹ re peikuaa potaxe vy. Mbaꞌeta Senhor pegua ae itui yvy haꞌe opa mbaꞌe hexe ikuai vaꞌe."
46,10,27,"Haꞌe rami vy ojerovia eꞌỹ vaꞌe regua ngoo py pekaru aguã penerenoĩ ramo peoxe vy tapeo, haꞌe peꞌu tema penerenonde omoĩ vaꞌe rei, mbaꞌeve re peporandu eꞌỹ re peikuaa potaxe vy."
46,10,28,"Haꞌe rami avi pendevy amongue aipoeꞌi: “Kovaꞌe tembiꞌu ma mbaꞌemo raꞌangaa pe omeꞌẽ mbyre”, heꞌi ramo peꞌu eme imombeꞌuare opyꞌa kyꞌaa oendu eꞌỹ aguã. “Peẽ ae pendepyꞌa kyꞌaa gui peꞌu eme” ndaꞌei, “Amboae kuery opyꞌa kyꞌaa oendu eꞌỹ aguã” haꞌe.Haꞌe rami avi mbaꞌexa tu amboae kuery opyꞌa kyꞌaa oendu eꞌỹ aguã ndaꞌevei xee aikuaa rami aiko aguã? Nhanderuete arovyꞌa reve mbaꞌemo haꞌu ramo mbaꞌexa tu xere ayvua ꞌrã mbaꞌemo arovyꞌa vaꞌe káuxa??"
46,10,31,"Haꞌe nunga rupi pekaru haꞌe peyꞌu, eꞌỹ vy opa mbaꞌe pejapo vaꞌe rei Nhanderuete omboetea aguã rami pejapo."
46,10,32,"Peity eme judeu kuery, neĩ amboae regua, haꞌe neĩ Nhanderuete pegua igreja kuery,"
46,10,33,"xee voi opa mbaꞌe py pavẽ pe ajapo porãxea rami avi. Mbaꞌeta xejeupe ae eꞌỹ ajapo porãxe, haꞌe rã pavẽ pe, haꞌe kuery voi oo jepe aguã."
46,11,1,"Xee rami avi ke pendekuai, xee voi Cristo rami aikoa rami."
46,11,2,"Igreja py kunhague akã aoꞌia oiporu aguã re ijayvuagueAnhetẽ xee roguerovyꞌa peẽ kuery, mbaꞌeta opa mbaꞌe py xereko re penemaꞌenduꞌa, haꞌe pendekorã amombeꞌu vaꞌekue guive pemoĩ porã."
46,11,3,"Haꞌe rami avi aipota peikuaa Cristo avakue haꞌe javi akã oikoa, haꞌe avakue ma kunhague akã, haꞌe gui Cristo akã ma Nhanderuete ae oiko."
46,11,4,"Haꞌe nunga rupi avakue onheakã aoꞌi reve ri Nhanderuete pe onhemboꞌe, eꞌỹ vy Nheꞌẽ guigua omombeꞌu vy oakã mboetea rupi eꞌỹ oiko."
46,11,5,"Haꞌe rã kunhague ma onheakã aoꞌi eꞌỹ re ri ojerure, eꞌỹ vy Nheꞌẽ guigua omombeꞌu vy oakã nomboetei, inhakã onhopĩ mbyre revegua rami ikuai. Haꞌe nunga rupi kunhague akã aoꞌia ndoiporui ri vy tojayapa oꞌa. Haꞌe rã oꞌa ndojayaxei, eꞌỹ vy oakã onhopĩ aguã oxĩ ri vy toiporu akã aoꞌia."
46,11,7,"Mbaꞌeta anhetẽ avakue onheakã aoꞌi aguã ndaꞌevei, Nhanderuete ojee rami omoingo rire ipoꞌakaa oexa uka aguã. Haꞌe rã kunhague ma ava poꞌakaa oexa uka aguã ikuai."
46,11,8,"Mbaꞌeta ava vaꞌe ma kunha gui eꞌỹ omoingo rakaꞌe, haꞌe rã kunha vaꞌe ma ava gui omoingo."
46,11,9,"Haꞌe kunha pytyvõarã eꞌỹ ava oiko rakaꞌe, haꞌe rã ava pytyvõarã kunha oiko."
46,11,10,"Haꞌe nunga rupi kunhague omoĩ ꞌrã akã aoꞌia, anjo kuery pe voi ipoꞌakaa oexa uka aguã."
46,11,11,"Haꞌe rami teĩ Senhor re vy kunhague ndoikoi ꞌrã avakue eꞌỹ re, haꞌe avakue voi ndoikoi ꞌrã kunhague eꞌỹ re."
46,11,12,"Mbaꞌeta ava vaꞌe gui kunha omoingoa rakaꞌe teĩ kunhague gui avakue ituiꞌi guive, haꞌe opa mbaꞌe oiko Nhanderuete gui."
46,11,13,Peẽ kuery ae peikuaa pota: Haꞌevea rami ri ndaꞌu kunhague akã aoꞌia omoĩ eꞌỹ re onhemboꞌe aguã Nhanderuete pe?
46,11,14,Nhanderekorã oeja pyre gui ndapeikuaai ri tyꞌy avakue hiꞌa vuku aguã ndaꞌeveia?
46,11,15,"Haꞌe rã kunhague ma hiꞌa vuku ramo jajou porã, mbaꞌeta hiꞌa ma inhakã aoꞌiarã omeꞌẽa."
46,11,16,"Haꞌe amboae rami amongue oikuaa vy toikuaa pota povaꞌe re: Ore ma amboae rami ndorekuai, neĩ Nhanderuete pegua igreja kuery mboae voi."
46,11,17,"Senhor pegua ngaru marã rami pa jajapo aguã re ijayvuaHaꞌe gui po ramigua ma roguerovyꞌaa rupi eꞌỹ ambopara, mbaꞌeta pendekuai porãve aguã rami eꞌỹ ri penhemboaty, haꞌe rã napendekuai porãive aguã rami."
46,11,18,Mbaꞌeta jypyꞌigua omombeꞌua rã aendu joo rami eꞌỹ-eꞌỹ pendekuaia igreja penhemboatya py. Xee ma amongue henda py arovia guive.
46,11,19,"Mbaꞌeta peẽ kuery joo rami eꞌỹ-eꞌỹ ꞌrãe pendekuai, penembyte py haꞌevea rami ikuai vaꞌe ojekuaa porã aguã."
46,11,20,Haꞌe gui ngaru oiko aguã py penhemboaty vy Senhor pegua ngaru eꞌỹ peꞌu.
46,11,21,"Mbaꞌeta pekarua py peteĩ-teĩ haꞌe ranhe ꞌrã ojopy hoꞌu vaꞌerã. Oĩ ꞌrã inhembyayi vaꞌe, oĩ avi ꞌrã okaꞌu vaꞌe."
46,11,22,Pendero ndaperekoi ri tyꞌy pekaru haꞌe peyꞌu aguã? Tyrã pa Nhanderuete pegua igreja napembovarei mbaꞌeve oguereko eꞌỹ vaꞌe kuery pemoxĩmbaa py? Mbaꞌe haꞌe ꞌrã tu pẽvy? “Roguerovyꞌa” haꞌe ꞌrã teve? Haꞌe rami pendekuaia anhetẽ xee ndarovyꞌai.
46,11,23,"Mbaꞌeta xee Senhor gui aikuaa vaꞌekue pendevy pe ju amombeꞌu: Senhor Jesus ojopy uka nhemia pytũ ma ojopy rakaꞌe mbojape,"
46,11,24,"haꞌe oguerovyꞌa rire oipeꞌã. Haꞌe vy aipoeꞌi: “Kovaꞌe ma xerete pendere ameꞌẽ vaꞌe. Guĩ nunga pejapo ꞌrã xere penemaꞌenduꞌa vy”, heꞌi."
46,11,25,"Haꞌekue rami ae ju okarupa rire ojopy karo. Haꞌe vy aipoeꞌi: “Kovaꞌe karo ma xereve guarã ipyau vaꞌe xeruguy rupi ajapo vaꞌe. Guĩ nunga peyꞌu nhavõ xere penemaꞌenduꞌa aguã pejapo”, heꞌi rakaꞌe."
46,11,26,"Mbaꞌeta haꞌe vaꞌe regua mbojape peꞌu, haꞌe karo gui peyꞌu nhavõ Senhor ou jevy peve peikuaa uka ꞌrã omanoague.; "
46,11,27,"Haꞌe nunga rupi amongue haꞌeveꞌỹa rami oiko reve mbojape hoꞌu, haꞌe Senhor karo gui oyꞌu vaꞌe ma Senhor rete haꞌe huguy py onhemboeko kyꞌa."
46,11,28,"Haꞌe nunga rupi peteĩ-teĩ toikuaa pota gueko re ae. Haꞌe rire mae ma toꞌu mbojape, haꞌe toyꞌu karo gui. Mbaꞌeta amongue Senhor rete mboetea rupi eꞌỹ hoꞌu haꞌe oyꞌu vy haꞌe ae onhembopaga uka hoꞌu haꞌe oyꞌuague re."
46,11,30,"Haꞌe nunga rupi ae peẽ kuery vaꞌe regua heta ikuai ikangy haꞌe imbaꞌeaxy vaꞌe, haꞌe mbovy eꞌỹ ma guive oke.“Oke” heꞌia ma Cristo pegua omano vaꞌekue re ijayvu vy 15.20."
46,11,31,Haꞌe rã nhandere ae jaikuaa pota ramo nanhanembopagaai ꞌrã.
46,11,32,"Haꞌe rami avi Senhor nhanembopaga vy nhanemoꞌarandu, yvy regua reve japaga veꞌỹ aguã."
46,11,33,"Haꞌe nunga rupi xe-irmão kuery, pekaru aguã py penhemboaty vy penhoarõ ke jomeme."
46,11,34,"Xapyꞌa rei amongue okaruxea rive oendu vy ngoo py ae tokaru, penhemboatya py penhembopaga uka eꞌỹ aguã. Haꞌe gui amboae nunga re peẽ kuerya py avaẽ ma rire mae ma xeayvu ꞌrã."
46,12,1,"Nheꞌẽ ojapo kuaa ukaa re ijayvuaIrmão kuery, xee aipota peikuaa porã Nheꞌẽ guigua omeꞌẽmby ikuai vaꞌe."
46,12,2,"Mbaꞌeta ymave rupi ndapejeroviai teri jave opa marã rei pejerereko uka vaꞌekue mbaꞌemo raꞌangaa ijayvu eꞌỹ vaꞌe pe rive pendekuai aguã, peikuaa rami."
46,12,3,Haꞌe nunga rupi po rami xeayvu pendevy: Nhanderuete Nheꞌẽ gui amongue ijayvu vy “Jesus ayvu vaipy toiko” ndeꞌi ꞌrã. Haꞌe rami ae avi Nheꞌẽ Kyꞌa Eꞌỹ gui anho ꞌrã “Jesus ma Senhor” ꞌea.1 
46,12,4,"Haꞌe gui nhanerembiaporã Nhanderuete omeꞌẽ vaꞌe ma joo ramigua eꞌỹ-eꞌỹ, haꞌe rã Inheꞌẽ ma peteĩꞌi.; , "
46,12,5,"Joo ramigua eꞌỹ-eꞌỹ ꞌrã nhanerembiaporã oĩ, haꞌe rã Senhor ma peteĩꞌi."
46,12,6,"Joo rami eꞌỹ-eꞌỹ nhambaꞌeapo, vaꞌeri haꞌe nunga haꞌe javi ma Nhanderuete ojapo kuaa uka pavẽ pe."
46,12,7,Mbaꞌeta peteĩ-teĩ pe oikuaa uka ꞌrã Nheꞌẽ guigua pavẽ pe ojapo porã aguã.
46,12,8,Mbaꞌeta amongue pe Nheꞌẽ guigua omeꞌẽ ꞌrã oꞌarandua rupi ijayvu aguã. Amboae pe ma Nheꞌẽ guigua omeꞌẽ ꞌrã ayvu mbaꞌemo kuaa ukaarã.
46,12,9,Amboae pe ma Nheꞌẽ guigua omeꞌẽ ꞌrã ojerovia ete aguã. Haꞌe rã amboae pe ma Nheꞌẽ guigua omeꞌẽ ꞌrã nhomonguera aguã.
46,12,10,Amboae pe ma omeꞌẽ ꞌrã hexa pyrã ojapo aguã. Amboae pe ju omeꞌẽ ꞌrã Nheꞌẽ guigua ayvu omombeꞌu aguã. Amboae pe ma omeꞌẽ ꞌrã nheꞌẽ ikuai vaꞌe re oikuaa pota aguã. Amongue pe ma omeꞌẽ ꞌrã opa marãgua ayvu py ijayvu aguã. Haꞌe rã amboae pe ma omeꞌẽ ꞌrã haꞌe rami ijayvua rã mbaꞌe heꞌi paa omombeꞌu porãve aguã.
46,12,11,Haꞌe rami avi peteĩꞌi ae Nheꞌẽ ojapo kuaa uka ꞌrã haꞌe nunga haꞌe javi. Peteĩ-teĩ pe ombojoja ꞌrã haꞌe ae oipotaa rami.
46,12,12,
46,12,14,"Mbaꞌeta nhanderete re minha peteĩꞌi regua eꞌỹ oĩ, heta."
46,12,15,"Xapyꞌa rei nhandepy aipoeꞌi ꞌrã: “Xee ma ipo eꞌỹ vy tete regua eꞌỹ aiko”, heꞌi teĩ haꞌe nunga rupi voi ndoiko eꞌỹi ꞌrã nhanderete regua."
46,12,16,"Xapyꞌa rei nhandeapyxa aipoeꞌi rã: “Xee texa eꞌỹ vy tete regua eꞌỹ aiko”, heꞌi teĩ haꞌe nunga rupi voi ndoiko eꞌỹi ꞌrã tete regua."
46,12,17,Mbaꞌeta nhanderete re texa anho oĩ vaꞌe rire mbaꞌexa ꞌrãgue tu jajapyxaka? Apyxa anho oĩ vaꞌe rire mbaꞌexa ꞌrãgue tu nhaetũ?
46,12,18,"Haꞌe rami ꞌrãgue py nhanderete re ma Nhanderuete ae tete regua haꞌe javi omoĩ, haꞌe ae omoĩxea rami. Mbaꞌeta haꞌe javive joo ramigua anho oĩ vaꞌe rire mbaꞌe nunga tete ꞌrãgue tu oiko? Haꞌevea rami tete regua heta oĩ, peteĩꞌi tete ojapo aguã."
46,12,21,Ndaꞌevei nhandepo pe nhanderexa “Ndee noroikotevẽi” heꞌi aguã. Neĩ nhaneakã voi ndaꞌevei nhandepy pe “Peẽ noroikotevẽi” heꞌi aguã.
46,12,22,Haꞌe rami ꞌrãgue py nhanderete regua ikangykueve vaꞌe teĩ nhaikotevẽ ete ꞌrã.
46,12,23,Nhanderete regua ovare eꞌỹve vaꞌe teĩ nhamboeteve ꞌrã. Naꞌiporãive vaꞌe re nhapena porãve ꞌrã.
46,12,24,"Haꞌe rã nhanderete regua jaexa ukave vaꞌe ma nhamboete eꞌỹ teĩ haꞌeve ꞌrã. Mbaꞌeta Nhanderuete tete regua omoĩ vy ombovare ukave ovare eꞌỹve vaꞌe,"
46,12,25,"nhanderete regua joe opuꞌã okuapy eꞌỹ aguã, tete regua peteĩ rami meme oĩ aguã jomeme opena porãa rupi."
46,12,26,Mbaꞌeta peteĩ tete regua ojexavai ramo haꞌe javive ꞌrã ojexavai hexeve. Peteĩ omboetea rã haꞌe javive avi ꞌrã ovyꞌa hexeve.
46,12,27,"Haꞌe rami ae peẽ kuery ma Cristo rete pendekuai, peteĩ-teĩ hete regua peĩ."
46,12,28,"Haꞌe gui igreja mbyte py Nhanderuete omoĩ vaꞌe jypy rã apóstolo-rã, mokoĩa ma profeta-rã, mboapya ma poromboꞌearã, haꞌe vaꞌe rire ma hexa pyrã apoarã, omeꞌẽ avi nhomonguera aguã, nhopytyvõ aguã, joe opena aguã, haꞌe opa marãgua ayvu py ijayvu aguã."
46,12,29,"Haꞌe javive teve apóstolo ikuai? Tyrã pa haꞌe javive ꞌrã profeta? Haꞌe javive teve poromboꞌea ikuai, tyrã pa hexa pyrã apoarã?"
46,12,30,Haꞌe javive pe teve omeꞌẽ nhomonguera aguã? Haꞌe javive teve ijayvu kuaa ꞌrã amboae ayvu py? Haꞌe javive teve omombeꞌu porãve kuaa ꞌrã amboae regua ayvu?
46,12,31,Any teĩ penheaꞌã tema omeꞌẽmby iporãgueve pejopy aguã.Haꞌe gui peteĩ tape pavẽ gui iporãve vaꞌe ju amombeꞌu ta pendevy.
46,13,1,"Avakue haꞌe anjo kuery ayvu py xeayvu kuaa vaꞌe rire xeporayvu eꞌỹ ri vy itapu onhendu vaꞌe rami rive ꞌrãgue aiko, eꞌỹ vy hyꞌa pu rami rive."
46,13,2,"Haꞌe rami eꞌỹ vy Nheꞌẽ guigua amombeꞌu kuaa vaꞌe rire, mbaꞌemo ndoikuaa ukai pyre haꞌe ꞌarandua haꞌe javi aikuaapa, haꞌe yvyty voi arova kuaa aguã rami ajeroviaa oĩ teĩ xeporayvu eꞌỹ ri vy mbaꞌeverã ndavarei ꞌrãgue."
46,13,3,"Iporiaukueꞌi pe xembaꞌe rei-rei ameꞌẽmba vaꞌe rire, haꞌe xerete rapyarã pe amboaxa teĩ xeporayvu eꞌỹ ri vy haꞌe nungakue gui ndajoui ꞌrãgue mbaꞌeve."
46,13,4,"Haꞌe rami ꞌrãgue py nhandeporayvua rupi nhandekuai vy ma nanhanhogueroangeko rei ꞌrã, jajapo porã ꞌrã joupe. Nhandeporayvua rupi vy joe nanhanerakãteꞌỹi ꞌrã, nanhanhemboyvatei ꞌrã, neĩ ndajajejou porã rei ꞌrã guive."
46,13,5,"Haꞌeveꞌỹa rami rei ndajaikoi ꞌrã, nhande ae jaipota vaꞌe anho ndajajapoi ꞌrã, nanhandevai rei ꞌrã, nhandevy otekoavya rã nanhanhenhandu vaikue rei ꞌrã, ndajarovyꞌai ꞌrã teko vai, haꞌe anhetẽ vaꞌe anho ꞌrã jarovyꞌa."
46,13,7,"Opa mbaꞌe py nanhandekuerai ꞌrã, opa mbaꞌe jarovia ꞌrã, opa mbaꞌe nharõ kuaa ꞌrã, opa mbaꞌe jaropoꞌaka ꞌrã guive."
46,13,8,"Mborayvu ma opa vaꞌerã eꞌỹ. Haꞌe rã Nheꞌẽ guigua nhamombeꞌua ma opa ꞌrã, amboae ayvu py nhandeayvua opa ꞌrã, mbaꞌemo jaikuaa aguã voi opa avi ꞌrã."
46,13,9,"Mbaꞌeta amongue henda py eteꞌi jaikuaa mbaꞌemo, haꞌe amongue henda py eteꞌi guive nhamombeꞌu kuaa ꞌrã Nheꞌẽ guigua."
46,13,10,Haꞌe gui ma opa mbaꞌe py iporã vaꞌe ou jave ma amongue henda py eteꞌi jajapo kuaa ague omombaa ꞌrã.
46,13,11,"Xee minha xekyrĩ jave py kyrĩ vaꞌe rami xeayvu, mbaꞌemo aendu, haꞌe xepyꞌa vaꞌekue. Haꞌe gui xetuja ma vy xekyrĩ jave aikoague rami veꞌỹ ma aiko."
46,13,12,Mbaꞌeta aỹ ma mbaꞌemo jaexa epéko ojeꞌopa vaꞌe re ojexa vai-vai vaꞌe rami. Haꞌe rã haꞌe vaꞌe jave py ma hova re nhamaꞌẽ reve ꞌrã jaexa. Aỹ ma amongue henda py eteꞌi aikuaa mbaꞌemo. Haꞌe rã haꞌe vaꞌe jave py ma aikuaa porãmba ꞌrã Nhanderuete xekuaa-a rami avi.
46,13,13,"Haꞌe gui aỹ mboapy oiko: jajeroviaa, nharõa haꞌe mborayvu. Haꞌe vaꞌe gui yvateve vaꞌe ma mborayvu., ; "
46,14,1,"Amboae ayvu py nhandeayvua gui Nheꞌẽ guigua nhamombeꞌua yvatevea re ijayvuaPeiko ke mborayvu re, haꞌe penheaꞌã Nheꞌẽ guigua omeꞌẽmby pejopy avi aguã. Penheaꞌãve Nheꞌẽ guigua ayvu pemombeꞌu aguã."
46,14,2,"Mbaꞌeta amboae ayvu py ijayvu vaꞌe ma amboae kuery oendu aguã eꞌỹ ijayvu, Nhanderuete anho, mbaꞌeta avave rei noendu kuaai ꞌrã, mbaꞌeta jaikuaa eꞌỹ vaꞌe re ijayvu onheꞌẽ py ae."
46,14,3,"Haꞌe rã Nheꞌẽ guigua ayvu mombeꞌua ma nhaendu kuaa aguã ijayvu, nhanemombaraete, nhanemongeta haꞌe nhanembopyꞌa porã aguã guive."
46,14,4,Amboae ayvu py ijayvu vaꞌe ma haꞌe ae onhemombaraete. Haꞌe rã Nheꞌẽ guigua mombeꞌua ma omombaraete ꞌrã igreja kuery haꞌe javi.
46,14,5,"Xee aipota teĩ peẽ kuery haꞌe javive pendeayvu amboae ayvu py. Haꞌe rami avi aipotave vaꞌe ma Nheꞌẽ guigua ayvu pemombeꞌu, mbaꞌeta Nheꞌẽ guigua mombeꞌua ma amboae ayvu py ijayvu vaꞌe gui yvateve, oayvua ae omombeꞌu porãve eꞌỹ re igreja kuery omombaraeteve aguã."
46,14,6,"Aỹ ma irmão kuery, amboae ayvu py xeayvu reve peẽ kuerya py avaẽ vaꞌe rire mbaꞌexa tu roipytyvõ ꞌrãgue? Peteĩve henda py noroipytyvõi ꞌrãgue. Haꞌe rã Nhanderuete oikuaa uka vaꞌekue amombeꞌu ramo haꞌeve, eꞌỹ vy mbaꞌemo aikuaa vaꞌe, Nheꞌẽ guigua, eꞌỹ vy romboꞌea rupi xeayvu ramo haꞌeve avi."
46,14,7,"Mbaꞌeta mbaꞌepu omyĩ eꞌỹ vaꞌe voi, mimby, mbaraka mbaꞌe nhaendu porã aguã rami eꞌỹ ri ombopua ramo mbaꞌexa tu nhaendu kuaa ta mbaꞌepu ombopua rã?"
46,14,8,Haꞌe rami avi mimby guaxu nonhendu porãi ri ramo mavaꞌe tu oiko katu ta joe opuꞌã aguã?
46,14,9,Haꞌe rami ae avi peẽ voi amboae ayvu py amboae kuery oikuaa aguã rami eꞌỹ ri pendeayvu ramo mbaꞌexa tu oendu kuaa ta aipopejea? Mbaꞌeta yvate rupi rive ijayvu vaꞌe rami ꞌrãgue pendeayvu.
46,14,10,"Anhetẽ opa marãgua ayvu ikuai ko yvy re, haꞌe rã ayvu oendu kuaa aguã ramigua eꞌỹ ma jipoi."
46,14,11,"Haꞌe rami teĩ amongue ijayvu rã mbaꞌe heꞌia pa xee aikuaa eꞌỹ vaꞌe rire ixupe amboae regua rami xee aiko ꞌrãgue, haꞌe vaꞌe voi amboae regua ꞌrãgue oiko xevy."
46,14,12,Haꞌe rami ae avi peẽ voi Nheꞌẽ guigua omeꞌẽmby pejopyxe vy penheaꞌãve igreja kuery mombaraetearã pejopy aguã.
46,14,13,Haꞌe nunga rupi amboae ayvu py ijayvu vaꞌe tojerure oayvua omombeꞌu porãve kuaa avi aguã re.
46,14,14,"Mbaꞌeta amboae ayvu py ri Nhanderuete pe anhemboꞌe ramo xenheꞌẽ anhetẽ onhemboꞌe ꞌrã, haꞌe rã xeꞌarandua ma oĩ rive ꞌrã."
46,14,15,"Mbaꞌexa tu aiko ꞌrã haꞌvy? Xenheꞌẽ py anhemboꞌe ꞌrã, haꞌe xeꞌarandua py guive. Xenheꞌẽ py aporaei ꞌrã, haꞌe xeꞌarandua py guive."
46,14,16,Mbaꞌeta penenheꞌẽ py anho ri Nhanderuete perovyꞌa ramo mbaꞌexa tu oikuaa eꞌỹ vaꞌe “Amém” heꞌi ta perovyꞌapa ma ramo? Mbaꞌeta ndoikuaai ꞌrã mbaꞌe pejea paa.
46,14,17,"Peẽ anhetẽ Nhanderuete perovyꞌa porãꞌi, haꞌe rã pendeayvua oendu vaꞌe ma napemombaraetei ꞌrã."
46,14,18,Xee arovyꞌa Nhanderuete mbaꞌeta peẽ kuery haꞌe javive gui xeayvuve amboae ayvu py.
46,14,19,"Haꞌe rami teĩ amboae ayvu py dez mil-kue xeayvu ꞌrãgue py igreja kuery ikuaia py ajou porãve xeꞌarandua reve peteĩ nhiruĩ ayvu py eteꞌi xeayvu aguã, anhomboꞌe porã aguã."
46,14,20,"Igreja kuerya py ipoua kuery ikuai jave omeꞌẽmby jaiporu kuaa aguã re ijayvuaIrmão kuery, kyrĩgue rami peiko eme peneꞌarandua py. Teko vai py ma kyrĩgue rami peiko teĩ haꞌeve. Haꞌe rã peneꞌarandua py ma kakuaakue oiko kuaa vaꞌe rami peiko."
46,14,21,"Lei re ipara oiny: “Kovaꞌe kuery pe xeayvu ꞌrã amboae ayvu py, amboae regua ayvu rupi ꞌrã xeayvu teĩ naxenheꞌẽ rendui ꞌrã”, heꞌi Senhor."
46,14,22,"Haꞌe nunga rupi ayvu mboae py ijayvua ma mbaꞌemo kuaa ukaarã oiko, teĩ ojerovia vaꞌe kuery peꞌỹ, ojerovia eꞌỹ vaꞌe kuery pe anho. Haꞌe rã Nheꞌẽ guigua ayvu omombeꞌua ma ojerovia eꞌỹ vaꞌe kuery pegua eꞌỹ, ojerovia vaꞌe kuery pegua."
46,14,23,"Haꞌe gui igreja kuery haꞌe javi joa py onhemboaty vy amboae ayvu py haꞌe javive ijayvu ramo amongue oikuaa eꞌỹ rei vaꞌe, ojerovia eꞌỹ vaꞌe oike vy oendu vy “Naꞌinhakã porãveipa”, ndeꞌi ꞌrã ri tyꞌy?"
46,14,24,"Haꞌe rã Nheꞌẽ guigua ayvu ri haꞌe javive omombeꞌu rã amongue ojerovia eꞌỹ vaꞌe, oikuaa eꞌỹ vaꞌe oike vy oendu vy onhemboaxy ꞌrã, mbaꞌeta haꞌe javi ijayvu rã oendu ꞌrã gueko regua meme, ojeupe guarã ae."
46,14,25,"Haꞌe vaꞌe opyꞌapy py mbaꞌemo onhomi vaꞌekue teĩ oikuaapaa ꞌrã. Haꞌe ramo guenapyꞌã re oĩ vy ngova yvy re omovaẽ reve omboete ꞌrã Nhanderuete. Haꞌe vy “Nhanderuete anhetẽ ete ri penembyte oĩ”, heꞌi ꞌrã."
46,14,26,"Nhanhemboatya py haꞌevea rami meme nhandekuai aguã re ijayvuaHaꞌe gui irmão kuery, mbaꞌexa tu haꞌvy pendekuai ꞌrã? Mbaꞌeta penhemboatya py amongue ogueru ꞌrã jogueroporaei aguã, haꞌe rã amboae ma nhomboꞌe aguã ꞌrã ogueru, amongue ma ogueru ꞌrã mbaꞌemo oikuaa uka aguã, haꞌe rã amboae ma ayvu mboae py ijayvu aguã rami ꞌrã oiko, haꞌe amboae ju omombeꞌu porãve ꞌrã ijayvuague. Haꞌe nunga haꞌe javi ma nhomombaraete aguã rami meme tojeapo."
46,14,27,Haꞌe gui amboae ayvu py ri amongue ijayvu vy mokoĩ eꞌỹ vy mboapy anho taꞌijayvu jorire. Toĩ avi ijayvuague omombeꞌu porãve vaꞌerã.
46,14,28,"Haꞌe rami avi imombeꞌu porãvearã noĩ ramo pekyrirĩ ꞌrã peiny igreja kuerya py. Pendejeupe ae, haꞌe Nhanderuete reve anho ꞌrã pendeayvu."
46,14,29,"Profeta kuery voi mokoĩ eꞌỹ vy mboapy taꞌijayvu, haꞌe rã amboae kuery ma toikuaa pota ijayvua re."
46,14,30,Haꞌe gui xapyꞌa rei peteĩ oguapy oiny vaꞌe pe Nheꞌẽ mbaꞌemo oikuaa uka ramo jypyꞌigua tokyrirĩ ranhe.
46,14,31,"Haꞌe rami vy Nheꞌẽ guigua ayvu jorire peteĩ-teĩ omombeꞌu teĩ haꞌeve ꞌrã, pavẽ oikuaa vy ipyꞌa guaxuve aguã."
46,14,32,Mbaꞌeta profeta kuery ikuai vaꞌe ma ojoko kuaa ꞌrã onheꞌẽ ae.
46,14,33,"Mbaꞌeta Nhanderuete ma nanhanemboeko eta rei, peteĩ rami ꞌrã nhanemoingo.Haꞌe javi igreja ikuai vaꞌe rupi ikyꞌa eꞌỹ vaꞌe kuery ikuaia py"
46,14,34,"kunhague okyrirĩ ꞌrã okuapy pavẽ onhemboatya py, ndaꞌevei ijayvu aguã. Haꞌe rami ꞌrãgue py ome kuery poꞌakaa re taꞌikuai, lei re oĩa rami vy."
46,14,35,Xapyꞌa rei kunhague mbaꞌemo oikuaa porãvexe vy ome pe toporandu ngoo py ae. Mbaꞌeta pavẽ onhemboatya py ri kunhague ijayvu vy oxĩmba rei aguã rami ikuai.
46,14,36,Tyrã pa peẽ kuerya gui ranhe ri tyꞌy Nhanderuete ayvu ou rakaꞌe? Haꞌe rami eꞌỹ vy pendevy pe anho ri tyꞌy oikuaa uka rakaꞌe?
46,14,37,Amongue ojeupe ae “Profeta” eꞌỹ vy “Nheꞌẽ revegua” heꞌi vaꞌe toikuaa pota povaꞌe re: Pendevy pe xee amboparaa ma Senhor ae ojapo uka vaꞌe meme.
46,14,38,Povaꞌe nunga re amongue ndojapyxakaxei ramo ijayvua re ju tojapyxakaa eme.
46,14,39,"Haꞌe gui xe-irmão kuery, penheaꞌãve tema Nheꞌẽ guigua ayvu pemombeꞌu kuaa aguã. Pejoko eme guive amboae ayvu py amongue ijayvu rã."
46,14,40,Haꞌe nunga haꞌe javi ma haꞌevea rami meme tojeapo jorire-rire.
46,15,1,"Cristo onhemboete ju rire nhanhemboete ju avi aguã re ijayvuaIrmão kuery, aỹ romomaꞌenduꞌa ta ayvu porã amombeꞌu aikovy vaꞌe re. Haꞌe vaꞌe ma perovia rire hexe peĩ atã teri."
46,15,2,"Haꞌe vaꞌe rupi peo jepe guive, xapyꞌa rei pendevy ayvu amombeꞌu vaꞌekue pendejee pemoĩ riae vy. Haꞌe rami eꞌỹ ri vy peroviaague mbaꞌeverã ndovarei ꞌrã."
46,15,3,"Mbaꞌeta xevy pe ranhe ayvu oikuaa uka pyre pendevy ju amombeꞌu vaꞌekue: Jajejavyague re Cristo omano rakaꞌe ipara oĩa rami vy. Haꞌe gui onhono porãa, haꞌe mboapy araa py onhemboete ju, ipara oĩa rami vy ae ju."
46,15,5,"Haꞌe gui jypyꞌi ojexa uka Cefas pe, haꞌe vaꞌe rire ma doze-ve pe."
46,15,6,"Haꞌe vaꞌe rire ma peteĩgue pyve ojexa uka quinhentos raxa irmão kuery pe. Haꞌe vaꞌe kuery regua heta okuave aỹ peve, haꞌe rã amongue ma oke ma."
46,15,7,"Haꞌe vaꞌe rire ma pe ju ojexa uka, haꞌe gui apóstolo kuery haꞌe javive pe."
46,15,8,"Haꞌe gui opaa py xevy pe avi ojexa uka, are rire ituiꞌi vaꞌekue pe rami."
46,15,9,"Mbaꞌeta xee ma apóstolo kuery mboae gui xeꞌyvyĩve vaꞌe aiko, haꞌe Nhanderuete pegua igreja kuery re apuꞌã rei rire ndaꞌevei vaꞌekue apóstolo-rã xerenoĩa aguã."
46,15,10,"Haꞌe rami teĩ Nhanderuete xemboaxy ramo apóstolo xee aiko. Xemboaxya ndoaxa rivei guive, mbaꞌeta apóstolo kuery haꞌe javive gui ambaꞌeapove vaꞌe. Xee ae eꞌỹ guive, Nhanderuete xemboaxya xere oĩ vaꞌe ojapo."
46,15,11,"Haꞌe rami teĩ xee, eꞌỹ vy haꞌe kuery teĩ haꞌe rami ae romombeꞌu vaꞌe, haꞌe gui haꞌe rami ae ju perovia rakaꞌe."
46,15,12,Haꞌe gui Cristo omanoague gui onhemboete jevyague romombeꞌu ramo mbaꞌexa tu peẽ kuery regua amongue ijayvu ri omano vaꞌekue nonhemboete jevyi ꞌrãa rami?
46,15,13,Mbaꞌeta anhetẽ ri omanoague gui nonhemboete jevyai vaꞌe rire Cristo voi nonhemboete jevyi ꞌrãgue rakaꞌe.
46,15,14,Haꞌe Cristo nonhemboete jevyi vaꞌe rire mbaꞌeverã ndovarei ꞌrãgue ayvu romombeꞌua haꞌe pejeroviaa.
46,15,15,"Haꞌe Nhanderuete ayvu romombeꞌu merami rive ꞌrãgue, Nhanderuete rovai oreapu vaꞌe rami roiko ꞌrãgue, mbaꞌeta Cristo omboete jevyague romombeꞌu. Mbaꞌeta Cristo nomboete jevyi vaꞌe rire omano vaꞌekue nonhemboete jevyi ae ꞌrãgue."
46,15,16,Mbaꞌeta omano vaꞌekue nonhemboete jevyi ri ramo Cristo voi nonhemboete jevyi ꞌrãgue rakaꞌe.
46,15,17,"Haꞌe Cristo nonhemboete jevyi vaꞌe rire pejeroviaa mbaꞌeverã ndovarei ꞌrãgue, haꞌe pejejavya rupi teri peiko ꞌrãgue."
46,15,18,"Haꞌe rami anho eꞌỹ, Cristo pegua oke vaꞌekue voi okanhymba ae ꞌrãgue."
46,15,19,Xapyꞌa rei aỹ jaikovea peveꞌi Cristo guigua nharõa ovare vaꞌe rire pavẽ gui ovyꞌa eꞌỹve vaꞌe jaiko ꞌrãgue.
46,15,20,"Oke vaꞌe kuery gui Cristo ranhe oikove jevyague re ijayvuaHaꞌe rami avi anhetẽ ete omano vaꞌekue mbyte gui Cristo onhemboete ju rakaꞌe, oke vaꞌe kuery gui haꞌe ranhe oikove ju aguã."
46,15,21,Mbaꞌeta peteĩꞌi ava gui nhamano aguã ouague rami peteĩ ava gui avi ou nhamanoague gui nhanhemboete ju aguã. Mbaꞌeta Adão re vy nhamano aguã rami japyta pavẽ. Haꞌekue rami avi Cristo re vy pavẽ jaikove ju ꞌrã.
46,15,23,Haꞌe rami avi peteĩ-teĩ hiꞌára py porã ꞌrã oikove ju. Cristo ma jypygua ete rakaꞌe. Haꞌe vaꞌe rire Cristo ou jave ma ixupegua kuery ju ꞌrã okuave.
46,15,24,Haꞌe vaꞌe rire mae ovaẽ ꞌrã opaa ára. Haꞌe jave py yvatekueve haꞌe ipoꞌakakueve haꞌe javi Cristo omokanhymba ma rire Nguuete pe ju ꞌrã omboaxa opoꞌakaa. Mbaꞌeta ipoꞌaka ꞌrã ngovaigua kuery haꞌe javive opy guýry omoꞌyvyĩmba peve.
46,15,26,"Hovaigua opa vygua omomba vaꞌerã ma manoa,"
46,15,27,"“Opa mbaꞌe omoĩ ꞌrã ipy guýry”, heꞌiague rami. Haꞌe rami avi “Opa mbaꞌe ipoꞌaka guy py omoĩ”, heꞌia py ma ipoꞌaka guy py opa mbaꞌe moĩare re ae eꞌỹ guive ijayvu."
46,15,28,"Haꞌe gui ipoꞌaka guy py Tuu opa mbaꞌe omoĩ ma rire mae ma Taꞌy voi haꞌe ae onhemoĩ ꞌrã opa mbaꞌe moĩare poꞌaka guy py, Nhanderuete opa mbaꞌe re ipoꞌaka aguã."
46,15,29,Nhanhemboete ju vaꞌerã vy marã rami pa jaiko aguã re ijayvuaHaꞌe rami eꞌỹ ramo mbaꞌexa ꞌrã tu ikuai omano vaꞌekue re vy onhemongarai vaꞌe? Anhetẽ ri omano vaꞌekue nonhemboete jevyi vaꞌe rire mbaꞌe re tu haꞌe kuery onhemongarai ꞌrã omano vaꞌekue re?
46,15,30,Haꞌe mbaꞌe re tu ore voi ndorojeayvuveikue py orekuai ára nhavõ?
46,15,31,"Mbaꞌeta koꞌẽ nhavõ xee ajejuka uka. Irmão kuery, haꞌe rami xeayvu mbaꞌeta Cristo Jesus nhande-Senhor re vy peẽ kuery roguerovyꞌa vy."
46,15,32,"Xapyꞌa rei avakue oikuaa rami rive ri Éfeso tetã py mymba inharõ vaꞌe reve anheaꞌã vaꞌe rire mbaꞌe ꞌrãgue tu ajopy haꞌe nunga rekovia? Mbaꞌeta omano vaꞌekue nonhemboete jevyvei ri ramo “Jakaru haꞌe jayꞌu tema, mbaꞌeta koꞌẽ rã nhamanomba ꞌrã”, jaꞌe ꞌrãgue."
46,15,33,"Pejekore eme, mbaꞌeta heko vai vaꞌe re penhemoirũ ramo ombovaipa ꞌrã pendereko porãa."
46,15,34,"Pendekuai porã pota nho ke, pejejavy veꞌỹ aguã. Mbaꞌeta peẽ kuery regua amongue ikuai Nhanderuete ndoikuaai teri vaꞌe. Haꞌe rami xeayvu pexĩmba aguã."
46,15,35,Onhemboete jevy vy guete oguereko vaꞌerã re ijayvuaHaꞌe gui amongue aipopeje ꞌrã: “Marã rami ꞌrã tu haꞌvy omano vaꞌekue onhemboete ju? Marã ramigua tete ꞌrã tu haꞌe kuery oguereko?” peje ꞌrã.
46,15,36,"Peneꞌarandu eꞌỹ vaꞌe, mbaꞌemo raꞌyĩgue omoaĩ mbyre rami ꞌrã ikuai, mbaꞌeta haꞌyĩgue ma omano eꞌỹ re naenhoĩ ꞌrã."
46,15,37,"Mbaꞌemo raꞌyĩ nhamoaĩ vaꞌe minha heterã reveꞌỹ ꞌrã nhamoaĩ, haꞌyĩgue anho, trigo eꞌỹ vy amboae raꞌyĩ rei."
46,15,38,"Nhanderuete ae heterã omeꞌẽ ꞌrã omeꞌẽxea rami, peteĩ-teĩ haꞌyĩgue pe heterã ae omeꞌẽ."
46,15,39,"Haꞌe javi hoꞌo vaꞌe voi joo ramigua eꞌỹ-eꞌỹ: Peteĩ ma avakue roꞌo, amboae ma mymba roꞌo, amboae ma guyra, haꞌe amboae ma pira roꞌo."
46,15,40,Ikuai avi yva regua haꞌe yvy regua. Anhetẽ yva regua jaexa rã yvy regua reve joo rami eꞌỹ-eꞌỹ iporã vaꞌe.
46,15,41,"Kuaray rexakã ma haꞌe rami ꞌrã iporã, jaxy rexakã ma amboae rami ꞌrã, haꞌe jaxy-tata rendy ma amboae rami ju ꞌrã iporã. Jaxy-tata ikuai vaꞌe voi joo rami eꞌỹ-eꞌỹ ꞌrã hendy."
46,15,42,Haꞌe rami ae avi ꞌrã omano vaꞌekue onhemboete ju jave. Nhanderetekue ivaipa aguã rami onhono porãa vaꞌekue ri onhemboete ju ꞌrã ivaipa veꞌỹ aguã rami. Ndaꞌevei vaꞌekue onhono porãa vaꞌekue ri onhemboete ju ꞌrã imarã veꞌỹ aguã.; 
46,15,43,Ikangy vaꞌe onhono porãa vaꞌekue ri onhemboete ju ꞌrã ipoꞌaka reve.
46,15,44,"Nhande regua tete onhono porãa vaꞌekue ri onhemboete jevy vy Nheꞌẽ guigua ju ꞌrã oiko. Mbaꞌeta oiko nhande regua tete, haꞌe Nheꞌẽ guigua tete avi oiko."
46,15,45,"Mbaꞌeta ipara oiny: “Ava jypygua Adão ma omoingo rakaꞌe oikove vaꞌerã, haꞌe rã opa vygua Adão ma nheꞌẽ nhomoingovearã oiko.”"
46,15,46,"Haꞌe rami avi nhande regua ranhe oiko rakaꞌe, Nheꞌẽ guigua eꞌỹ. Haꞌe rire mae ma Nheꞌẽ guigua oiko."
46,15,47,Jypygua ava yvy gui ojapo rire yvy regua ae oiko. Haꞌe rã mokoĩa ava ma yva guigua.“Opa vygua Adão” haꞌe “Mokoĩa ava” heꞌia ma Cristo re ae ijayvu vy.
46,15,48,Jypygua ava yvy regua oiko rire avakue mboae yvy regua meme ikuai. Haꞌe gui yva guigua ava oikoague rami avi yva guigua ꞌrã ikuai.
46,15,49,Yvy regua rami jaiko rire yva guigua rami ju ꞌrã jaiko.
46,15,50,"Okuave vaꞌe voi ombopyaupaa aguã re ijayvuaIrmão kuery, po rami amombeꞌu porã: Hoꞌo haꞌe huguy vaꞌe ma ndaꞌevei Nhanderuete poꞌakaa pyguarã, mbaꞌeta imarã vaꞌe ndaꞌevei imarã eꞌỹa py ikuai aguã."
46,15,51,"Maꞌẽ, pendevy amombeꞌu ta ndoikuaa ukai pyre: Pavẽ eꞌỹ ꞌrã jake, teĩ pavẽ ꞌrã nhanembopyaua, nhaxapymi xapyꞌaꞌia rami ꞌrã, opa vygua mimby guaxu onhendu jave. Mbaꞌeta mimby guaxu onhendu rã omano vaꞌekue onhemboete jevypa ꞌrã imarã veꞌỹ aguã, haꞌe nhande nhanembopyaupa ꞌrã."
46,15,53,Mbaꞌeta nhanderete imarã vaꞌe onhemonde ꞌrã imarã eꞌỹ aguã py. Nhanderete omano vaꞌerã vaꞌe onhemonde ꞌrã omano veꞌỹ aguã py.
46,15,54,"Haꞌe gui nhanderete imarã vaꞌe imarã eꞌỹ aguã py ju onhemonde jave, omano vaꞌerã vaꞌe omano veꞌỹ aguã py onhemonde ma jave py mae ma ojeupity ꞌrã ayvu ipara oinya: “Ipoꞌakapave vaꞌe ombovaipa ma manoa.”"
46,15,56,"Mbaꞌeta manoa popia ma jejavya, haꞌe jejavya poꞌakaa ma lei re oĩ."
46,15,57,"Haꞌe rami teĩ jarovyꞌa Nhanderuete, mbaꞌeta nhande-Senhor Jesus Cristo re vy nhanembopoꞌaka."
46,15,58,"Haꞌe nunga rupi xerembiayvu irmão kuery, peĩ atã tema, pejeity uka eme, Senhor pe pembaꞌeapoa rupi penekyreꞌỹ riae guive, mbaꞌeta jaikuaa Senhor re vy nhambaꞌeapoa ndoaxa rivei ꞌrãa."
46,16,1,Judéia pygua kuery iporiaukueꞌi peguarã mbaꞌemo omonoꞌõ aguã re ijayvuagueHaꞌe gui ikyꞌa eꞌỹ vaꞌe kuery pe pemeꞌẽ vaꞌerã pemonoꞌõ aguã re xeayvu po rami: Peẽ voi ke pejapo Galácia pygua igreja kuery pe ajapo ukaague rami avi.
46,16,2,"Haꞌe rami vy semana ijypya ára nhavõ peteĩ-teĩ pendero rupi pemoĩ porã ꞌrã pejoua rami. Pemonoꞌõ-noꞌõve tema, xee avaẽ rã pemonoꞌõ veꞌỹ teĩ haꞌeve aguã."
46,16,3,Haꞌe gui avaẽ ma rire peẽ peiporavo vaꞌe rei amondouka ꞌrã Jerusalém katy kuaxia para reve. Haꞌe rami rã haꞌe kuery ogueraa ꞌrã pemeꞌẽ vaꞌekue.
46,16,4,Xee voi aa avi aguã haꞌeve ramo haꞌe kuery oo ꞌrã xerupive.; 
46,16,5,
46,16,6,"Xapyꞌa rei peẽ kuery reve aiko are vy aaxa ꞌrã yroꞌy jave, haꞌe peẽ kuery xepytyvõ ꞌrã aaxea katy aguatave aguã."
46,16,7,"Mbaꞌeta aaxa avy vy rive roexa aguã ndaꞌevei, Senhor oipota rã peẽ kuery reve aiko arexe."
46,16,8,"Haꞌe rami avi Pentecostes ára peve apyta ꞌrã Éfeso tetã py,"
46,16,9,"mbaꞌeta haꞌe py peteĩ okẽ tuvixa vaꞌe ojepeꞌa xevy ambaꞌeapo aguã, xejokoxe vaꞌe heta ikuai teĩ."
46,16,10,"Timóteo haꞌe Apolo rekorã re ijayvuaguePeẽ kuerya py Timóteo ovaẽ ramo ke pepena porã okyje reia oendu eꞌỹ aguã rami, mbaꞌeta xee rami avi Senhor pe ombaꞌeapo vaꞌe."
46,16,11,"Haꞌe nunga rupi pemboete eꞌỹ eme. Haꞌe rami ꞌrãgue py pemondouka porãꞌi ju xea katy, mbaꞌeta irmão kuery reve roarõ ꞌrã rokuapy."
46,16,12,"Haꞌe gui irmão Apolo pe ma mbovykue rei eꞌỹ ajerure pendea katy irmão kuery reve oo aguã, teĩ aỹ peve noendui ooxea. Haꞌe rami avi haꞌeve jave ma ou ꞌrã."
46,16,13,
46,16,14,Mbaꞌemo pejapo vaꞌe mborayvu rupi meme pejapo.
46,16,15,"Estéfanas, Fortunato haꞌe Acaico reko re ijayvuaHaꞌe gui aỹ irmão kuery, po rami ajerure pendevy. Mbaꞌeta peikuaa ae ma Estéfanas ro pygua kuery jypygua Acaia py ojeroviaague, haꞌe ikyꞌa eꞌỹ vaꞌe kuery pytyvõarã ojeko meꞌẽague."
46,16,16,"Haꞌe gui aipota peẽ voi haꞌe kuery regua oipotaa rami pendekuai, haꞌe hexeve ombaꞌeapo vaꞌe haꞌe javi oipotaa rami guive."
46,16,17,"Haꞌe gui xea py Estéfanas, Fortunato haꞌe Acaico ovaẽ ramo avyꞌa karamboae, mbaꞌeta xevy pe haꞌe kuery ojapopa peẽ ndapejapopa reguai vaꞌekue. Haꞌe rami vy xembopyꞌa guaxu, penembopyꞌa guaxua rami avi. Haꞌe nunga rupi pemboete haꞌe kuery ramigua."
46,16,19,"Oxarura haꞌe ogueroayvu porãagueÁsia pygua igreja kuery oxarura ukapa pendevy. Senhor re ikuai vaꞌe pendevy oxarura uka ete okuapy, Áqüila, Priscila haꞌe hoo py igreja onhemboaty vaꞌe voi."
46,16,20,Irmão kuery haꞌe javive oxarura uka pendevy. Pexarura joupe-upe ikyꞌa eꞌỹ vaꞌe joayvua rami.
46,16,21,Xee Paulo xepo py ae ambopara axarura avia.
46,16,22,"Haꞌe rã Senhor oayvua rupi eꞌỹ ikuai vaꞌe ma ayvu vaipy topyta. Ore-Senhor, eju voi ke."
46,16,23,Tove peẽ kuery tapendu Senhor Jesus penemboaxya.
46,16,24,Cristo Jesus re vy xee roayvua toiko avi peẽ kuery haꞌe javi reve.
47,1,1,"Mokoĩguea Corinto pygua kuery pe Paulo ombopara vaꞌekueOxarura reve ijayvu vy omboypyagueXee Paulo ma Cristo Jesus pegua apóstolo-rã Nhanderuete oipotaa rami xemoĩ vaꞌekue. Irmão Timóteo reve roxarura Nhanderuete pegua igreja kuery Corinto py pendekuai vaꞌe pe, haꞌe ikyꞌa eꞌỹ vaꞌe kuery Acaia yvy re pendekuai vaꞌe haꞌe javi pe guive."
47,1,2,Tove peẽ kuery tapendu penemboaxya haꞌe mbyꞌa porã Nhanderuete haꞌe Senhor Jesus Cristo guigua.
47,1,3,"Nhanderuete ombopyꞌa guaxua re Paulo oguerovyꞌaagueTaꞌimaꞌenduꞌa porãa Nhanderuete nhande-Senhor Jesus Cristo Ru vaꞌe re. Mbaꞌeta Nhanderu ma nhanemboaxy haꞌe opa mbaꞌe py nhanembopyꞌa guaxu vaꞌe. Haꞌe rami vy ore voi opa mbaꞌe py rojexavai rã orembopyꞌa guaxu ꞌrã, ore ju rombopyꞌa guaxu aguã opa mbaꞌe gui ojexavai vaꞌe, Nhanderuete orembopyꞌa guaxua py ae."
47,1,5,Mbaꞌeta Cristo káuxa opa mbaꞌe py rojexavaia rami avi Cristo orembopyꞌa guaxua voi roendu avi opa mbaꞌe py.
47,1,6,"Haꞌe nunga rupi rojexavaia oiko vaꞌe ma peẽ kuery pendepyꞌa guaxu haꞌe peo jepe aguã oiko. Orembopyꞌa guaxua voi pendepyꞌa guaxu aguã oĩ, mbaꞌeta peẽ voi pendekuerai eꞌỹ re peropoꞌaka pekuapy ore roiko axya ramigua."
47,1,7,"Peẽ kuery re rojerovia, mbaꞌeta roikuaa ore rami pendekuai axya rami orereve avi ꞌrã penembopyꞌa guaxua."
47,1,8,"Mbaꞌeta irmão kuery, aipota peikuaa Ásia yvy re roiko jave rojexavaiague. Mbaꞌeta haꞌe nunga ndorogueropoꞌaka kuaavei peve ipoyi ramo noroexaꞌãvei ma vaꞌekue roikove aguã re."
47,1,9,"Haꞌe rami vy orepyꞌa re romano taa roendu karamboae orejee ae rojerovia eꞌỹ aguã, haꞌe rã Nhanderuete omano vaꞌekue omboete jevy vaꞌe re anho."
47,1,10,"Mbaꞌeta haꞌe ae orereraa jepe karamboae haꞌe rami ete romano aguã vaꞌekue gui. Hexe vy roarõ orereraa jepe riaeve aguã, peẽ kuery voi orepytyvõ ramo pejerurea py. Haꞌe rami rã heta ꞌrã Nhanderuete oguerovyꞌa orere, heta ojerurea rupi orereraa jepe rire."
47,1,12,"Paulo anhetẽa rupi oikoa re ijayvuagueMbaꞌeta povaꞌe nunga re ae roguerovyꞌa: Peteĩve henda py orepyꞌa kyꞌaa noroendui, mbaꞌeta Nhanderuete guigua ikyꞌa eꞌỹa haꞌe anhetẽa rupi orekuai kovaꞌe yvy re, peẽ kuerya py guive. Avakue ꞌarandua rupi eꞌỹ roiko, haꞌe rã Nhanderuete oremboaxya rupi."
47,1,13,"Mbaꞌeta pendevy romboparaague re ma peroayvu vy pendu kuaa vaꞌerã anho oĩ. Haꞌe ajerovia pendu kuaa porãmba aguã, amongue henda py orepyꞌa re oĩ vaꞌe peikuaa maa rami, nhande-Senhor Jesus oua ára py peẽ kuery orererovyꞌa aguã, ore roguerovyꞌaa rami avi."
47,1,15,"Paulo mbaꞌe re pa Corinto py ndooi teria omombeꞌu porãveagueHaꞌe rami peẽ kuery orekuaa aguã re ajerovia vy anhembopyꞌa teĩ peẽ kuerya py ranhe avaẽ vy jajoexa aguã, peteĩgue ju pejopy aguã penemoingo porãarã, haꞌe gui peẽ kuery xepytyvõ ramo aave aguã Macedônia yvy katy, haꞌe Macedônia gui ajevy vy peẽ kuerya py ju avaẽ aguã, Judéia yvy katy ju aa rã xepytyvõ aguã."
47,1,17,Haꞌe rami aguã re xeayvu vy ndaꞌu rombotavypa reia rupi ri aiko rakaꞌe? Toꞌo revegua rami ri tyꞌy xeayvu? Xee teve “Haꞌeve” haꞌe vyve “Ndaꞌevei” haꞌe avi vaꞌe?
47,1,19,"Nhanderuete Raꞌy Cristo Jesus peẽ kuery mbyte rupi ore kuery — xee, Silvano haꞌe Timóteo — romombeꞌu vaꞌekue rami avi, mbaꞌeta Jesus ma “Haꞌeve” haꞌe “Ndaꞌevei” heꞌi avi vaꞌeꞌỹ. Hexe ma haꞌeve vaꞌe anho oĩ."
47,1,20,Mbaꞌeta Cristo re vy Nhanderuete ijayvuague ojeupity aguã haꞌeve vaꞌe meme. Haꞌe rami ae hexe vy Nhanderuete nhamboete vy “Amém” jaꞌe avi ꞌrã.
47,1,21,"Mbaꞌeta Nhanderuete ae peẽ kuery reve nhanemoĩ atã Cristo re, haꞌe ojeupe guarã nhanemoĩ."
47,1,22,Nhandere haꞌe nunga kuaa ukaarã omoĩ vy Onheꞌẽ ae omoĩ nhanekuraxõ re.
47,1,23,"Haꞌe gui xerekove rupi ae aipoaꞌe, Nhanderuete voi oikuaa xeayvu anhetẽa: Peẽ kuery romomboriau eꞌỹ aguã rima ndajuvei teri apy Corinto py."
47,1,24,“Pejeroviaa re orepoꞌaka vaꞌe” ndaꞌei. Haꞌe rami avi peẽ kuery pevyꞌave aguã re ronheaꞌã. Mbaꞌeta pejeroviaa rupi ae ꞌrã penembaraeteve.
47,2,1,Haꞌe rami vy xejeupe ae xeayvu karamboae peẽ kuery romomboriaua rupi aju veꞌỹ aguã re.
47,2,2,"Mbaꞌeta xee romomboriau vaꞌe rire mavaꞌe ꞌrãgue tu oiko xembovyꞌa ju aguã, peẽ romomboriau vaꞌekue eꞌỹ vy?"
47,2,3,"Haꞌe nunga rupi ae ambopara vaꞌekue, peẽ kuerya py avaẽ vy peẽ xembovyꞌaarã pendekuai vaꞌe re xeporiau eꞌỹ aguã. Mbaꞌeta peẽ kuery haꞌe javi re ajerovia mbaꞌemo xembovyꞌa vaꞌe peẽ voi penembovyꞌa avi aguã."
47,2,4,"Mbaꞌeta xepyꞌa py aiko axya haꞌe ajexavaia aendu reve ae ambopara vaꞌekue pẽvy, xerexay ete reve guive. Pendeporiau rei aguã eꞌỹ guive ambopara, haꞌe rã roayvu etea peikuaa aguã."
47,2,5,"Ojejavy vaꞌekue ojeko rerova rã igreja kuery omovaẽ ju aguã re ijayvuaHaꞌe gui penembyte py nhomomboriaua oiko vaꞌekue ma xee anho eꞌỹ xemomboriau, peẽ kuery haꞌe javi penemomboriau amongue henda py. Haꞌe rami xeayvu ajou vai etea rupi eꞌỹ.Haꞌe kuery vaꞌe regua otekoavy vaꞌekue re ijayvu, xapyꞌa rei itavy rei vaꞌe  py omombeꞌu vaꞌekue re. Apy ma Paulo ijayvu operdoa ju aguã re ,4; ,2."
47,2,6,Haꞌeve ma aỹ peẽ kuery regua hetave vaꞌe pembopagaague.
47,2,7,"Haꞌe gui aỹ ma haꞌeve peperdoa haꞌe pembopyꞌa guaxu ju aguã, mboriau gui okanhy ete eꞌỹ aguã."
47,2,8,Haꞌe rami vy pẽvy ajerure ixupe pexa uka ju aguã peayvua.
47,2,9,"Haꞌe nunga rupi ae ambopara vaꞌekue pẽvy, peẽ kuery anhetẽ opa mbaꞌe py pa xenheꞌẽ rendu vaꞌea aexaxe vy."
47,2,10,"Mbaꞌeta mbaꞌemokue re pejoperdoa ri ramo xee voi aperdoa. Anhetẽ peẽ kuery re amaꞌẽ vy aperdoa ae ma Cristo renonde, nhandere Satanás ipoꞌaka eꞌỹ aguã, mbaꞌeta jaikuaa porã ae nhanembotavyxea."
47,2,12,ndojoui vy Paulo ndovyꞌaia re ijayvuagueHaꞌe gui Trôade tetã py Cristo regua ayvu porã amombeꞌu aguã avaẽ jave py peteĩ okẽ ojepeꞌa xevy Senhor pe ambaꞌeapo aguã.
47,2,13,Haꞌe rami teĩ xe-irmão ndajoui vy xepyꞌa py ma avyꞌaa naendui. Haꞌe nunga rupi haꞌe kuerya gui ajepeꞌa vy Macedônia katy ju aa.
47,2,14,"Apóstolo kuery ombaꞌeapoa rupi Cristo poꞌakaa ojekuaa ꞌrãa re ijayvuaHaꞌe rami avi arovyꞌa Nhanderuete, mbaꞌeta Cristo re vy opoꞌakaa rupi riae orereraa, haꞌe ore kuery orekuaia re opa rupi oikuaa uka Cristo regua heakuã porã vaꞌe ramigua."
47,2,15,"Mbaꞌeta ore kuery ma Cristo guigua heakuã vaꞌe rami orekuai Nhanderuete pegua, oo jepe vaꞌe haꞌe okanhy vaꞌe kuerya rupi."
47,2,16,"Okanhy ojeꞌoivy vaꞌe pe ma manoa reakuã rami orekuai, mbaꞌeta haꞌe kuery oikuaa omano aguã regua romombeꞌua. Haꞌe rã oo jepe vaꞌe kuery pe ma tekove reakuã rami orekuai, mbaꞌeta oikuaa tekove regua romombeꞌua. Haꞌe ramo mavaꞌe tu haꞌeve ꞌrã haꞌe rami aguã?"
47,2,17,"Mbaꞌeta ore ma Nhanderuete ayvu romombeꞌua rupi ndorojokorei, amboae kuery rami eꞌỹ. Haꞌe rami ꞌrãgue py Cristo re vy Nhanderuete guigua anhetẽa rupi oreayvu roikovy, Nhanderuete renonde rupi ae."
47,3,1,"Guexeve guarã ojapo pyau pyre inhymague gui iporãvea re ijayvuaPo rami vy ri ndaꞌu oreayvu rojejou porã uka reivea rupi? Amboae kuery rami avi ore voi ri tyꞌy roipota kuaxia oremombeꞌuarã pendevy pe rogueraa aguã, haꞌeꞌỹ vy pende guigua kuaxia rombaꞌeapoa kuaa ukaarã amboae rupi rogueraa aguã?"
47,3,2,"Any, mbaꞌeta kuaxia para rami oremombeꞌuarã ma peẽ kuery ae pendekuai. Haꞌe nunga ma orepyꞌa re ipara oiny ramo ogueroayvu pavẽ, oikuaapa ꞌrã. Mbaꞌeta peẽ ae pexa uka Cristo guigua kuaxia para pendekuaia, ore kuery rombaꞌeapoa kuaa ukaarã. Haꞌe rami avi tinta py eꞌỹ ipara, haꞌe rã Nhanderuete oikove vaꞌe Nheꞌẽ py. Itape reꞌỹ guive ipara, avakue roꞌo re, orekuraxõ re ae.“Itape re ipara vaꞌe” heꞌia ma lei Moisés ombopara vaꞌekue re ijayvu vy, teko yma guare kuaa ukaarã."
47,3,4,Cristo re vy haꞌe rami ae rojerovia Nhanderuete re.
47,3,5,"Orejegui ae eꞌỹ guive mbaꞌemo rojapo kuaa, oregui eꞌỹ mbaꞌemo oiko. Mbaꞌeta rojapo kuaa aguã ma Nhanderuete gui ae ou."
47,3,6,"Haꞌe ae oremoꞌarandu guexeve guarã ipyau vaꞌe ojapo vaꞌekue roikuaa uka aguã. Haꞌe vaꞌe ma ipara regua eꞌỹ, haꞌe rã Nheꞌẽ guigua. Mbaꞌeta ipara regua nhandejuka ꞌrã. Haꞌe rã Nheꞌẽ ma nhanemoingove ꞌrã."
47,3,7,"Ipara nhandejukaarã ma itape re omboparaa vy omoexakã reve oejaa rakaꞌe. Haꞌe nunga gui Moisés rova hexakã raxy ramo hova katy Israel kuery nomaꞌẽ kuaai rakaꞌe, ogue ovy teĩ. Haꞌe vaꞌekue gui ndaꞌu Nheꞌẽ guigua naexakã ratãive ꞌrã?"
47,3,9,Mbaꞌeta nhanembopagaarã omoexakã reve oejaa rire teko porã meꞌẽa katuve ma hexakã ratãve ꞌrã.
47,3,10,Haꞌe nunga rupi aỹ hexakã ratãve vaꞌe ou ma rire ymagua omoexakã mbyre rexakãa ndojekuaavei ma.
47,3,11,Mbaꞌeta ogue ovy vaꞌe omoexakã reve oeja pyre gui ogue vaꞌerã eꞌỹ katuve ma hexakã ratãve.
47,3,12,"“Senhor Nheꞌẽ oĩa py jaiko porã ꞌrã”, heꞌiaHaꞌe nunga roarõ roikovy vy orepyꞌa guaxua rupi ete oreayvu."
47,3,13,Ore ma Moisés ngova omoꞌãague rami eꞌỹ orekuai. Mbaꞌeta haꞌe vaꞌe ma ngova omoꞌã rakaꞌe Israel kuery oexa eꞌỹ aguã ogue ovy vaꞌe opa rã.
47,3,14,"Haꞌe rami teĩ haꞌe kuery ꞌarandua omopytũmbaa. Mbaꞌeta aỹ peve yma guare guexeve guarã ojapo pyre ogueroayvu rã hova moꞌãa oime teri. Imoꞌãa ma ndoipeꞌaai teri, mbaꞌeta Cristo re vy mae ma oipeꞌaa ꞌrã. Aỹ peve Moisés ombopara vaꞌekue ogueroayvu rã imoꞌãa oime teri haꞌe kuery pyꞌa re."
47,3,16,Haꞌe rã amongue Senhor pe ojeko meꞌẽ ramo oipeꞌaa ꞌrã imoꞌãa.
47,3,17,"Haꞌe gui “Senhor” heꞌia ma Nheꞌẽ, haꞌe mamo rã Senhor Nheꞌẽ oĩa py jaiko porã ꞌrã opa mbaꞌe gui."
47,3,18,"Mbaꞌeta nhande kuery haꞌe javive nhanderova moꞌãa oipeꞌaa rire Senhor rexakã re nhamaꞌẽ porã jaikovy epéko re rami. Haꞌe ramo nhanembopyau ꞌrã nhanerexakãve javy aguã rami, Senhor rami ete nhandekuai aguã. Haꞌe rami aguã ma Senhor, Nheꞌẽ gui ae ou."
47,4,1,"Paulo ojapo ꞌrã vaꞌekue ojapo porãa re ijayvuagueHaꞌe nunga rupi Nhanderuete oremboaxy vy haꞌe ramigua orerembiaporã omeꞌẽ rire norekangyi,"
47,4,2,"neĩ nhemi rupi ndorekuai mbaꞌemo nharoxĩ vaꞌerãa rupi. Ronhombotavya rupi eꞌỹ orekuai, neĩ Nhanderuete ayvu ramigua rive noromombeꞌui. Haꞌe rami ꞌrãgue py Nhanderuete renonde orekuai anhetẽ vaꞌe roikuaa ukaa rupi, haꞌevea rami orekuaia oikuaa pavẽ aguã."
47,4,3,Haꞌe gui xapyꞌa rei ayvu porã romombeꞌu vaꞌe ndojekuaai teri vy ma okanhy aguã rami ikuai vaꞌe pe anho ndoikuaa ukaai.
47,4,4,"Mbaꞌeta haꞌe kuery ndojeroviai ramo kovaꞌe yvy regua ruete omopytũmba hiꞌarandua, haꞌe kuery pe Cristo rexakãa regua ayvu porã ojekuaa eꞌỹ aguã. Haꞌe vaꞌe ma Nhanderuete rami ete heko vaꞌe."
47,4,5,"Mbaꞌeta ore ma ore ae eꞌỹ rojekuaa uka, haꞌe rã Cristo Jesus Senhor oikoa. Haꞌe rã ore ma Jesus re vy peẽ kuery rembiguai rami roiko."
47,4,6,"Mbaꞌeta Nhanderuete “Pytũa gui taexakã hendy vaꞌe”, heꞌi vaꞌekue ae oremoexakã avi orepyꞌa rupi, Cristo rova re hexakã ojekuaa vaꞌe roexa uka aguã."
47,4,7,; 
47,4,8,Mbaꞌeta ore ma opa mbaꞌe py oremoingo axya teĩ ndorejokoa etei. Ndoroikuaai rei teĩ ndorekuerai.
47,4,9,Orere opuꞌãa rei teĩ oeja pyreꞌỹ orekuai. Orenupãa teĩ noremombai.
47,4,10,"Orerete re Cristo ojukaa ague ramigua roendu riae, orerete re hekove voi ojekuaa avi aguã. Mbaꞌeta Jesus káuxa nhande jaikove vaꞌe jajejuka uka riae, Jesus rekove ojekuaa avi aguã nhanderete imarã vaꞌe re."
47,4,12,"Haꞌe rami vy orere oĩ orejukaa aguã, peẽ kuery re ma tekove oĩ aguã."
47,4,13,"Haꞌe rami teĩ rojeroviaa oĩ avi, ipara oĩa rami: “Xee arovia, haꞌe rami vy xeayvu.” Ore voi roguerovia vy oreayvu,"
47,4,14,"mbaꞌeta roikuaa Senhor Jesus mboete jevyare ma Jesus re vy ore voi oremboete ju avi ꞌrã, haꞌe peẽ kuery reve nhandererupa ꞌrã guive."
47,4,15,Mbaꞌeta orere oiko vaꞌe haꞌe javi ma peẽ kuery penemoingo porãarã oiko. Haꞌe rami vy Nhanderuete penemboaxya heta-etave oikuaa vy oguerovyꞌa haꞌe omboete ꞌrã okuapy.
47,4,16,Mbaꞌerã pa jaiko axya re ijayvuaHaꞌe nunga rupi nanhandekuerai ꞌrã. Haꞌe rami ꞌrãgue py nhanderete ivaipave ovy teĩ nhandepyꞌa rupi nhanembopyaua ꞌrã koꞌẽ nhavõ.
47,4,17,"Mbaꞌeta xapyꞌaꞌi jajexavaia ipoyi eꞌỹ vaꞌe ojapo ꞌrã mbaꞌemo porã opa eꞌỹ vaꞌe, opa mbaꞌe gui ovareve vaꞌe jajopy aguã rami."
47,4,18,"Haꞌe nunga rupi mbaꞌemo jaexa vaꞌe reꞌỹ jaikuaa pota, haꞌe rã mbaꞌemo jaexa eꞌỹ vaꞌe re. Mbaꞌeta jaexa vaꞌe ma opa ꞌrã, haꞌe rã jaexa eꞌỹ vaꞌe ma opa vaꞌerã eꞌỹ."
47,5,1,"Nhanderete jaeja vy Senhor oĩa py jaiko ꞌrãa re ijayvuaMbaꞌeta jaikuaa nhandero yvy regua ivaipa ramo yva re jajopy ꞌrã nhanderorã Nhanderuete guigua, avakue opo py ojapo vaꞌekue eꞌỹ, opa vaꞌerã eꞌỹ.“Nhandero yvy regua” heꞌia ma nhanderete re ijayvu vy 4.16; ,14."
47,5,2,"Haꞌe gui kovaꞌe oo py nhaĩ teria ja nhanepoaẽ jaikovy, nhanderorã yva regua nharõ vy haꞌe vaꞌe py ju nhaĩ aguã."
47,5,3,Mbaꞌeta haꞌe vaꞌe py ma nhaĩ vy hete eꞌỹ vaꞌe rami veꞌỹ ꞌrã jaiko.
47,5,4,"Mbaꞌeta anhetẽ kovaꞌe oo py nhaĩ teri vy nhanepoaẽ jaikovy jajexavai vy. Haꞌe rami avi hete eꞌỹ vaꞌe ndajaikoxei guive, haꞌe rã hete pyau vaꞌe, imarã vaꞌe ꞌrãgue py tekove jareko vy."
47,5,5,"Haꞌe rami aguã rami Nhanderuete ae nhanemoingo, haꞌe nhandevy Onheꞌẽ guive omeꞌẽ ikuaa ukaarã."
47,5,6,"Haꞌe nunga rupi nhandepyꞌa guaxu riae. Nhanderete re jaikoa ja jaikuaa Senhor oĩa py ndajaikoi teria,"
47,5,7,"mbaꞌeta jajeroviaa re jaiko, mbaꞌemo jaexa vaꞌe reꞌỹ."
47,5,8,"Haꞌe gui nhandepyꞌa guaxu vy nhanderete jaejaxe, Senhor oĩa py ju jaiko aguã."
47,5,9,"Haꞌe nunga rupi Senhor oĩa py, eꞌỹ vy apy jaiko teĩ nhanheaꞌã jaikovy nhambovyꞌa aguã."
47,5,10,"Mbaꞌeta Cristo oikuaa potaaty renonde jajexa uka pavẽ ꞌrã, peteĩ-teĩ jajopy aguã nhanderete re teri jaikoa ja haꞌevea rami, eꞌỹ vy haꞌeveꞌỹa rami jaikoague rekovia."
47,5,11,"Gueko re apóstolo Paulo ijayvuagueSenhor renonde rojererokyjea ore roendu vy amboae kuery pe voi oreayvu ojeko rerova aguã. Nhanderuete orekuaa porã, haꞌe ajerovia peẽ voi peneꞌarandua py orekuaa porã avi aguã."
47,5,12,"Haꞌe rami peteĩgue ju oreayvua rojejou porã ukaa rupi eꞌỹ. Haꞌe rami ꞌrãgue py pendevy roikuaa uka orekuaia, amongue orere ijayvu rã peẽ kuery orejou porãa rupi pembovai aguã. Haꞌe kuery ma oexa vaꞌe rive oguerovyꞌave, opyꞌa re oĩ vaꞌeꞌỹ. Haꞌe rami naꞌinhakã porãvei vaꞌe rami oreayvua ma Nhanderuete peguarã anho. Haꞌe rã ꞌarandua rupi oreayvua ma pendevy guarã. Mbaꞌeta Cristo orerayvu rire ixupe anho roiko. Mbaꞌeta pavẽ re peteĩ omano rire jaikuaa haꞌe javive omanoague."
47,5,15,"Anhetẽ ete Cristo omano rakaꞌe pavẽ re, jaikove vaꞌe nhandejeupe ae jaiko veꞌỹ aguã, haꞌe rã nhandere omano haꞌe onhemboete ju vaꞌekue pe anho."
47,5,16,Haꞌe ramo aỹ gui ma ndajaikuaa potavei avave rei ngoꞌo re oikoa re. Yma rupi Cristo ngoꞌo re oikoa re jaikuaa pota vaꞌekue ri aỹ ma haꞌekue rami veꞌỹ ma jaikuaa.
47,5,17,"Mbaꞌeta Cristo re ikuai vaꞌe ma hemimoingo pyau ma. Heko ymague oaxapa ma, ipyau vaꞌe ju oĩ.; , "
47,5,18,"Nhanderuete reve peteĩ rami ju nhandekuai aguã re ijayvuaMaꞌẽ, haꞌe nunga haꞌe javi Nhanderuete guigua meme. Mbaꞌeta Cristo re vy ngupive nhanemoingo peteĩ rami, haꞌe nhanemoĩ guive hexeve peteĩ rami ju nhandekuai aguã regua mombeꞌuarã, po rami: Cristo re vy Nhanderuete ma ko yvy regua kuery reko vaiague re oikuaa pota ꞌrãgue py ojapo rakaꞌe hexeve peteĩ rami ikuai aguã. Haꞌe nhandevy omombeꞌu uka guive hexeve peteĩ rami nhandekuai aguã regua ayvu."
47,5,20,"Haꞌe rã ore kuery ma Cristo rery rupi oreayvu vaꞌe, ore oreayvua rupi Nhanderuete voi ijayvu avi. Haꞌe rami vy Cristo rery rupi rojerure: Nhanderuete reve peteĩ rami penhemoingo uka.; , "
47,5,21,"Mbaꞌeta Cristo ojejavy eꞌỹ vaꞌeri nhandere vy hexe omoĩa rakaꞌe jajejavya, hexe vy nhandere Nhanderuete omoĩ aguã ojeguigua teko porã."
47,6,1,Haꞌe rami rire ore hexeve rombaꞌeapo vaꞌe ma peẽ kuery pe oreayvu avi Nhanderuete penemboaxya pejopy riveꞌỹ aguã re.
47,6,2,"Mbaꞌeta aipoeꞌi: “Haꞌevea ára aendu pendeayvua, haꞌe rami vy rogueraa jepe aguã ára roepy”, heꞌi vaꞌekue. Maꞌẽ, aỹ ma haꞌevea ára, aỹ ae peo jepe aguã ára."
47,6,3,"Ore ma mbaꞌeve py rojoitya rupi eꞌỹ orekuai, rombaꞌeapoa ndojou vaiai aguã."
47,6,4,"Paulo onhemoingo axy ukaa re ijayvuagueHaꞌe rami ꞌrãgue py opa mbaꞌe py roexa uka Nhanderuete rembiguai roikoa: orekuerai eꞌỹa py, orekuai axya py, rojexavaia py, rojerereko axy ukaa py,"
47,6,5,"ronhenupã ukaa py, nhuã py roĩa py, orere opuꞌãmbaa reia py, rombaꞌeapoa py, roke eꞌỹa py, rokaru eꞌỹ re roikoa py,"
47,6,6,"orereko kyꞌa eꞌỹa py, mbaꞌemo roikuaa-a py, orevai rive-riveꞌỹa py, haꞌeve vaiꞌi orekuaia py, Nheꞌẽ Kyꞌa Eꞌỹ poꞌakaa py, oreporayvu merami rive eꞌỹa py,"
47,6,7,"anhetẽ ete rupi oreayvua py, Nhanderuete poꞌakaa rupi orekuaia py, orepo jovaive py heko porã vaꞌe rembiporu roiporua py;"
47,6,8,"oremboetea rupi, haꞌe oremboete eꞌỹa rupi orererekoa rã; orere ijayvu rei, haꞌe ijayvua porã rã; mbaꞌeta nhombotavypa vaꞌe rami orererekoa, anhetẽ vaꞌe roiko teĩ;"
47,6,9,"oexapy eꞌỹ rami orererekoa, oexa riaepy roiko teĩ; omano ta vaꞌe rami orekuaa teĩ oikove vaꞌe roiko; ombopagapy rami orererekoa teĩ ndorejukaai;"
47,6,10,orepyꞌa vai vaꞌeri rovyꞌa riae; oreporiaukueꞌi vaꞌeri heta rojapo iporiau eꞌỹ aguã rami; mbaꞌeve ndoroguerekoi merami teĩ opa mbaꞌe roguereko.
47,6,11,"Paulo oayvua rami haꞌe kuery voi oayvu aguã re ijayvuaguePeẽ Corinto pygua kuery pe ronhemombeꞌu porã, noronhomi orepyꞌa re oĩ vaꞌe."
47,6,12,"Peẽ kuery pe ore noronhemoakãteꞌỹi, peẽ kuery ae rima penhemoakãteꞌỹ orevy."
47,6,13,Ore rami avi ke pendekuai. Xeraꞌy kuery pe rami xeayvu pendevy. Peẽ voi ke pendepyꞌa peipeꞌa avi orevy.
47,6,14,Ojerovia eꞌỹ vaꞌe kuery ikuaia rami nhandekuai eꞌỹ aguã re ijayvuaCanga py peĩ eme amboae kuery ojerovia eꞌỹ vaꞌe reve. Mbaꞌeta mbaꞌexa tu heko porã vaꞌe nhomoirũ ta heko vai vaꞌe reve? Mbaꞌexa tu hendy vaꞌe nhomoirũ ta pytũ reve?
47,6,15,"Mbaꞌexa tu Cristo oguereko ta Poromboeko vaia reve? Mbaꞌe tu ojerovia vaꞌe oguereko ta ojerovia eꞌỹ vaꞌe reve? , "
47,6,16,"Mbaꞌe ꞌrã tu Nhanderuete pegua templo oguereko mbaꞌemo raꞌangaa reve? Mbaꞌeta nhande ae Nhanderuete oikove vaꞌe pegua templo jaiko, aipoeꞌiague rami: “Aĩ ꞌrã, aiko ꞌrã haꞌe kuery mbyte. Aiko ꞌrã haꞌe kuery Ruete, haꞌe rã haꞌe kuery ma xevygua ꞌrã ikuai.”, "
47,6,17,"“Haꞌe nunga rupi pejepeꞌa haꞌe kuery mbyte gui, penhemoirũve eme”, heꞌi Senhor. “Pepokove eme ikyꞌa vaꞌe re. Haꞌe ramo xee romovaẽ ꞌrã, aiko ꞌrã Penderu, haꞌe rã peẽ ma xeraꞌy haꞌe xerajy kuery ꞌrã pendekuai”, heꞌi Senhor Ipoꞌakapa vaꞌe., "
47,7,1,"Haꞌe nunga rupi xerembiayvu kuery, haꞌe rami nhandereroayvu porã rire jajekyꞌaꞌo ukapa ꞌrã nhanemboeko kyꞌaarã, nhanderoꞌo haꞌe nhanenheꞌẽ mongyꞌaarã vaꞌekue haꞌe javi gui. Ikyꞌa eꞌỹ ete vaꞌe nhandekuai, Nhanderuete renonde jajererokyjea rupi."
47,7,2,"Corinto pygua kuery oayvua rupi Paulo ijayvuagueOremovaẽ ke penekuraxõ py. Avave rei ndoroguerekoi haꞌeve eꞌỹa rami, noronhomboeko vai haꞌe ndorojokorei guive."
47,7,3,"Haꞌe rami avi rojou vaia rupi eꞌỹ xeayvu, mbaꞌeta aipoaꞌe ae ma peẽ kuery orekuraxõ re roguerekoa, joupive nhamano eꞌỹ vy jaikove aguã."
47,7,4,"Opa mbaꞌe py anhemombeꞌu porã pẽvy, opa mbaꞌe py roguerovyꞌa guive. Haꞌe nunga rupi aendu xepyꞌa guaxuvea haꞌe avyꞌa etea, opa mbaꞌe py rojexavai teĩ."
47,7,5,"ovaẽague re ijayvuagueMbaꞌeta Macedônia yvy re rovaẽ vy peteĩve henda py noroendui karamboae mbyꞌa porã. Haꞌe rami ꞌrãgue py opa mbaꞌe py rojexavai. Amboae kuery opuꞌã okuapy orere, haꞌe orepyꞌa py roendu rokyjea."
47,7,6,Haꞌe rami teĩ ovaẽ ramo Nhanderuete ikuerai vaꞌe mbopyꞌa guaxua vaꞌe vy orembopyꞌa guaxu ju.
47,7,7,"Haꞌe vaꞌe ovaẽ ramo anho eꞌỹ, peẽ kuery pembopyꞌa guaxuague omombeꞌu rã roendu vy voi orepyꞌa guaxu. Mbaꞌeta orevy pe omombeꞌu peẽ kuery xerexaxea, penhemboaxya haꞌe xenheꞌẽ rendu pekuapya. Haꞌe rami vy xembovyꞌave."
47,7,8,"Mbaꞌeta peẽ kuery pe kuaxia ambopara vaꞌekue pexa vy pendeporiau rei teĩ xee ma ndaꞌevei nho ndaikoi, ymave ndaꞌevei nho aiko vaꞌekue teĩ mbaꞌeta aikuaa haꞌe vaꞌe kuaxia para xapyꞌaꞌi penemomboriaua. Haꞌe gui aỹ ma avyꞌa ju, pendeporiaupa reiague re riveꞌỹ, haꞌe rã pejeko rerova aguã rami pendeporiauague re, mbaꞌeta Nhanderuete gui ae pendu pendeporiaua, haꞌe rã oregui ma peteĩve henda py pendeporiau eꞌỹ aguã."
47,7,10,Mbaꞌeta Nhanderuete gui ma nhandeporiau vy jajeko rerova ꞌrã jaa jepe aguã. Haꞌe rami aguã gui ju avave rei ndojeko rerovavei ꞌrã. Haꞌe rã yvy guigua mboriau reia ma nhamano aguã rami ꞌrã ojapo.
47,7,11,"Mbaꞌeta Nhanderuete guigua mboriau ma opa mbaꞌe py penemoingo porã: penhemboeko porã uka, teko vai pejou vai ete, pejererokyje, xerexaxe ete ju, xenheꞌẽ rendu, haꞌe penhombopagaxe guive. Opa mbaꞌe py pexa uka pejejavya rupi veꞌỹ pendekuaia haꞌe nungakue py."
47,7,12,"Haꞌe nunga rupi pẽvy ambopara vaꞌekue teĩ otekoavy vaꞌekue re vy eꞌỹ ambopara, neĩ omomboriau vaꞌekue re vy eꞌỹ guive, haꞌe rã Nhanderuete renonde peẽ kuery pexa uka ju aguã orenheꞌẽ rendua. Haꞌe nunga rupi ae roendu ju karamboae orepyꞌa guaxua. Haꞌe orepyꞌa guaxua gui rovyꞌave ete, mbaꞌeta roendu avi pembopyꞌa porã ramo ovyꞌaa."
47,7,14,"Mbaꞌeta ixupe xeayvu vaꞌekue peẽ kuery roguerovyꞌaa rami, haꞌe gui ndaꞌevei nho ndaikoi. Mbaꞌeta opa mbaꞌe py pendereve oreayvua anhetẽ memea rami avi oendua py roguerovyꞌaague voi anhetẽ ojeupitypa."
47,7,15,"voi penderayvua oenduve mbaꞌeta penheꞌẽ renduague haꞌe javi re imaꞌenduꞌa vy, haꞌe gui pejeayvu haꞌe peryryipa reve pemovaẽague re guive."
47,7,16,Xee avyꞌa mbaꞌeta opa mbaꞌe py peẽ kuery re ajeroviaa ojeupitypa.
47,8,1,"Judéia py iporiaukueꞌi ikuai vaꞌe pe Macedônia py igreja ikuai vaꞌe peráta omeꞌẽague re ijayvuagueHaꞌe rami avi irmão kuery, peẽ kuery pe romombeꞌu vaꞌekue Macedônia yvy re igreja kuery ikuai vaꞌe Nhanderuete omboaxy vy marã rami pa omoingoague,"
47,8,2,"mbaꞌeta haꞌe kuery ma opa marã omoingo axya teĩ oexa uka tema ovyꞌa etea, mbaꞌeta iporiaupa vaꞌeri heta ojou irmão kuery pe omeꞌẽ vaꞌerã.; "
47,8,3,Mbaꞌeta xee aipoaꞌe: Haꞌe kuery oexa uka mbaꞌemo oguereko vaꞌekue áryve omeꞌẽxea.
47,8,4,"Haꞌe rami vy orevy pe ju ojerure jepi ikyꞌa eꞌỹ vaꞌe kuery oipytyvõ aguã re, amboae kuery rami avi."
47,8,5,"Haꞌe gui ore roexaꞌãague rami anho eꞌỹ ikuai, mbaꞌeta Senhor pe ranhe ojeko meꞌẽ okuapy, haꞌe rire Nhanderuete oipotaa rami orevy pe ju ikuai."
47,8,6,"Haꞌe nunga rupi ae pe rojerure penepytyvõ aguã peráta pemeꞌẽ ꞌrã vaꞌekue pemonoꞌõmba aguã, haꞌe rami aguã omboypy rire."
47,8,7,"Haꞌe nunga rupi pejapopa ke, opa mbaꞌe py pendekuai porã etea pexa ukaa rami avi: pejeroviaa py, ayvu py, mbaꞌemo peikuaa-a py, opa mbaꞌe py penekyreꞌỹa py, haꞌe roayvua py guive."
47,8,8,Pẽvy ajapo uka nheaꞌãa rupi eꞌỹ guive xeayvu. Haꞌe rami avi amboae kuery nhopytyvõxea pẽvy amombeꞌu vy aexaxe anhetẽ pa peẽ kuery voi pendeporayvua.
47,8,9,"Mbaꞌeta peikuaa ma Senhor Jesus Cristo nhanemboaxya, mbaꞌeta iporiau eꞌỹ vaꞌeri penderayvu vy iporiau vaꞌe ojeapo rakaꞌe, iporiau vaꞌe oiko ramo peẽ kuery iporiau eꞌỹ vaꞌe peiko aguã."
47,8,10,"Amombeꞌu porãve ta aikuaa vaꞌe: Peẽ kuery ma maꞌetỹa oaxa vaꞌe py peẽ ranhe pemboypy vaꞌekue mbaꞌemo pemonoꞌõ aguã, mbaꞌeta peẽ ranhe pendepyꞌa re haꞌe rami aguã pemoĩ vaꞌekue. Haꞌe rami vy po rami ꞌrã haꞌeve: Aỹ pejapopa ke pemboypy vaꞌekue. Pemeꞌẽxea peikuaa ukaague rami pemonoꞌõmba ke pemeꞌẽ vaꞌerã, pejouaꞌi rami."
47,8,12,"Mbaꞌeta nhameꞌẽxea oĩ ramo jajoua rami nhameꞌẽ rã ojou porã pavẽ ꞌrã, ruxãꞌi anho jajou vy nanhameꞌẽive teĩ."
47,8,13,"Mbaꞌeta “Amboae kuery nomeꞌẽive, haꞌe rã peẽ pemeꞌẽve aguã” ndaꞌei. Haꞌe rami ꞌrãgue py aipota joo rami meme perekoꞌi mbaꞌemo. Haꞌe rami vy perekopa vaꞌe gui pembojaꞌo ramo haꞌe kuery pe ndoatavei ꞌrã, arakaꞌeve rã haꞌe kuery ju oguerekopa vaꞌe gui ombojaꞌo rã pendevy pe ju ndoatavei aguã. Haꞌe rami vy joo rami meme ꞌrã pereko,"
47,8,15,ipara oĩa rami: “Omonoꞌõ reta vaꞌekue pe naembyrei. Haꞌe rã mbovyꞌi omonoꞌõ vaꞌekue pe ma ndoatai.”
47,8,16,pe ojapo uka pyau jevyague re ijayvuaHaꞌe gui arovyꞌa Nhanderuete mbaꞌeta pyꞌa re omoĩ xee rami penepytyvõxea.
47,8,17,Haꞌe ramo ojapyxaka karamboae rojerurea re. Haꞌe rami vy ikyreꞌỹve ete vy haꞌe ae penepytyvõxea rupi oguata peẽ kuerya katy.
47,8,18,"Hupive romondouka avi irmão mboae. Haꞌe vaꞌe ma ayvu porã omombeꞌua rupi oiko vaꞌe, opa rupi igreja kuery oikuaa."
47,8,19,"Haꞌe rami anho eꞌỹ, igreja kuery oiporavo vaꞌekue oreirũrã, peráta monoꞌõa rupi orepytyvõ aguã. Haꞌe nunga rojapo Senhor omboetea aguã, haꞌe ronhopytyvõxe etea roexa uka aguã."
47,8,20,Mbaꞌeta ronheaꞌã avave rei orere ijayvu rei eꞌỹ aguã peráta omeꞌẽa reta pyre rogueraa rã.
47,8,21,"Mbaꞌeta ronheaꞌã haꞌevea rami orekuai aguã Senhor renonde, haꞌe avakue oexaa py guive."
47,8,22,"Haꞌe vaꞌe irmão kuery reve romondouka avi nhande-irmão mboae. Haꞌe vaꞌe ma opa mbaꞌe py nhopytyvõxea roexa jepi vaꞌe, mbovykue rei eꞌỹ. Haꞌe gui aỹ ma peẽ kuery re ojeroviaa rupi vy oexa ukave ju nhopytyvõvexea."
47,8,23,"Haꞌe gui xeirũ ma peẽ kuerya rupi xepytyvõ vaꞌety. Haꞌe gui irmão kuery mboae ma igreja kuery remimondouka meme, haꞌe Cristo mboetea guive."
47,8,24,"Haꞌe ramo igreja kuery pavẽ renonde peẽ voi ke pexa uka pendeporayvua, haꞌe vaꞌe avakue oendua py ore roguerovyꞌa rire."
47,9,1,"Haꞌe kuery omeꞌẽmba voi aguã re Paulo ijayvuagueHaꞌe gui ikyꞌa eꞌỹ vaꞌe kuery pe mbaꞌemo pembojaꞌo aguã re ambopara veꞌỹ teĩ haꞌeve, mbaꞌeta aikuaa porã peipytyvõxea. Haꞌe nunga py roguerovyꞌa Macedônia pygua kuery ikuaia rupi. Mbaꞌeta haꞌe kuery pe aipoaꞌe pendereko re: “Acaia pygua kuery ma maꞌetỹa oaxa vaꞌe guive mbaꞌemo ombojaꞌo aguã rami ikuai”, haꞌe vaꞌekue. Haꞌe rami vy peẽ ranhe pemeꞌẽxe rire heta ju ma ikuai omeꞌẽxe avi vaꞌe."
47,9,3,"Haꞌe rami avi pẽa py ambou irmão kuery, peẽ kuery roguerovyꞌaa oaxa riveꞌỹ aguã, haꞌe rami ꞌrãgue py pemonoꞌõmba aguã, xee aipoaꞌeague rami."
47,9,4,"Haꞌe rami vy Macedônia pygua kuery xerupive ou vaꞌe oexa eꞌỹ aguã ndapejapo porãi raꞌea, roxĩmba eꞌỹ aguã. Haꞌe rami avi “Peẽ pexĩmba ꞌrã” ndaꞌei, mbaꞌeta peẽ kuery re ajerovia ae haꞌe nunga py."
47,9,5,"Haꞌe rami avi ajou porã xegui irmão kuery ranhe peẽ kuerya py ambou aguã, oguereko katu ma voi aguã mbaꞌemo pemeꞌẽ aguã vaꞌekue. Haꞌe rami vy pemonoꞌõmba ꞌrã penhopytyvõxea rupi ete, penerakãteꞌỹ reia rupi eꞌỹ."
47,9,6,Mbaꞌemo moaĩa haꞌe imonoꞌõa re ombojojaagueAipoaꞌe: Mbovyꞌi ri amongue omoaĩ rire mbovyꞌi avi ꞌrã omonoꞌõ. Haꞌe rã omoaĩ reta vaꞌekue ma omonoꞌõ reta avi ꞌrã.
47,9,7,"Peteĩ-teĩ tapemeꞌẽ pendepyꞌa re pemoĩague rami, penerakãteꞌỹa rupi eꞌỹ, neĩ ameꞌẽ uka nheaꞌã ramo eꞌỹ guive, mbaꞌeta Nhanderuete oayvu ovyꞌa reve omeꞌẽ vaꞌe."
47,9,8,"Haꞌe ramo Nhanderuete penemboaxy vy opa mbaꞌe ꞌrã ojou uka pẽvy. Haꞌe rami vy opa mbaꞌe pejou riae ꞌrã, opa mbaꞌe py penhopytyvõ aguã,"
47,9,9,"ipara oĩa rami: “Mbaꞌemo ombojaꞌo vy iporiaukueꞌi pe omeꞌẽ ramo heko porãa ojekuaa riae ꞌrã”, heꞌiague rami."
47,9,10,"Mbaꞌeta Nhanderuete ae omeꞌẽ mbaꞌemo raꞌyĩgue inhotỹarã pe, mbojape guive omeꞌẽ hoꞌu vaꞌerã pe. Haꞌe pendevy pe voi omeꞌẽ porãmba ꞌrã pemoaĩ vaꞌerã, omboetave avi ꞌrã pendereko porãa."
47,9,11,"Opa mbaꞌe omeꞌẽmba ꞌrã pendevy, opa mbaꞌe py joupe pembojaꞌo aguã. Haꞌe gui haꞌe joupe rogueraa ramo heta ꞌrã oguerovyꞌa Nhanderuete."
47,9,12,"Mbaꞌeta haꞌe rami penhopytyvõ ramo ikyꞌa eꞌỹ vaꞌe kuery oguerekopa ꞌrã. Haꞌe rami anho eꞌỹ, heta oguerovyꞌa ꞌrã Nhanderuete guive."
47,9,13,"Mbaꞌeta Nhanderuete omboete ꞌrã okuapy, peipytyvõa py Cristo regua ayvu porã peroviaa rupi penheꞌẽ rendua pexa uka ramo, mbaꞌeta pemeꞌẽxea py haꞌe kuery pe pembojaꞌo, pavẽ rei pe guive."
47,9,14,"Haꞌe ramo haꞌe kuery ma pendererovyꞌaa rupi ojerure ꞌrã pendere, opa mbaꞌe py Nhanderuete penemboaxya oikuaa vy."
47,9,15,Nhandevy Nhanderuete omeꞌẽ opa mbaꞌe gui iporãve vaꞌe. Haꞌe ramo jarovyꞌa.
47,10,1,Apóstolo poꞌakaa rupi Paulo ijayvuagueCristo ivai rei eꞌỹ haꞌe porayvu vaꞌe rery rupi xee Paulo ae pẽvy ajerure. Xee ma anhetẽ peẽ kuerya py aiko jave xeꞌyvyĩꞌi vaꞌeri pendekuaia rupi eꞌỹ aiko jave “Ijayvu ete vaꞌe” ꞌea xevy.
47,10,2,"Tá, xee ajerure pẽvy peẽ kuerya py avaẽ ju jave ijayvu ete vaꞌe rami eꞌỹ xeapo aguã, mbaꞌeta anhetẽ xeayvu ete ꞌrã amongue toꞌo re roikoa rami ijayvu vaꞌe ikuai rã."
47,10,3,"Mbaꞌeta oreroꞌo re roiko teĩ toꞌo oikuaa rami eꞌỹ guive ropuꞌã roikovy orerovaigua kuery re. Mbaꞌeta ore ronheaꞌãa rupi tembiporu roiporu vaꞌe ma toꞌo guigua eꞌỹ, haꞌe rã Nhanderuete guigua ipoꞌaka vaꞌe, oo imbaraete ete vaꞌe mbovaipaarã. Haꞌe rami vy rombovaipa ꞌrã nhombotavypa reia rupi ayvua,"
47,10,5,"haꞌe opa marãgua onhemboyvatevexea guive, Nhanderuete oikuaaxe vaꞌe rovai opuꞌã vaꞌe. Haꞌe rami vy roity avakue ꞌarandu haꞌe javi, haꞌe kuery voi Cristo onheꞌẽ rendu aguã rami."
47,10,6,Haꞌe gui opa mbaꞌe py penheꞌẽ rendu ma ri ramo rombopaga ꞌrã inheꞌẽ rendu eꞌỹ vaꞌe haꞌe javi.
47,10,7,Peikuaa pota ke mbaꞌemo ojekuaa porã vaꞌe re. Amongue ojejou porãa rupi ojeupe “Cristo pegua” heꞌi vy peteĩgue ju toikuaa pota ojee. Mbaꞌeta Cristo pegua haꞌe kuery oikoa rami avi ore voi Cristo pegua roiko.
47,10,8,"Orepoꞌakaa re peteĩgue ju xeayvu teĩ naxĩ, mbaꞌeta peẽ kuery romombaraeteve aguã Senhor orembopoꞌaka, penembaraetea rombovaipa aguã eꞌỹ."
47,10,9,"Haꞌe rami xeayvu, kuaxia ambopara vy romongyjexea rami pexaꞌã eꞌỹ aguã."
47,10,10,"Mbaꞌeta amongue ndaxejou porãi vy aipoeꞌi: “Paulo kuaxia ombopara vaꞌekue ma ipoyi, haꞌe ipoꞌakaa kuaa ukaa guive, vaꞌeri nhandea py oĩ vy ikangy, haꞌe ijayvu ndovarei”, heꞌi."
47,10,11,Haꞌe rami ijayvu vaꞌe toikuaa pota povaꞌe nunga re: Haꞌe kuerya py eꞌỹ roĩ jave kuaxia para romboparaa rami ae ju ꞌrã oreayvu haꞌe kuerya py rovaẽ vy.
47,10,12,"Mbaꞌeta ore ma noronhemboyvatexei vaꞌekue, ojejou porã rei vaꞌe kuery rami eꞌỹ. Haꞌe kuery ma ojee ae rive ovyꞌa, haꞌe ojegui ae mbaꞌemo ombojoja vy oexa uka oꞌarandu eꞌỹa."
47,10,13,"Mamo pa Paulo ombaꞌeapo aguã oikuaa ukaague re ijayvuaHaꞌe rã ore ma orejee ae ndoreayvui ꞌrã haꞌevea ramigua áryve, Nhanderuete orerembiaporã omeꞌẽ vaꞌekue re anho oreayvu. Mbaꞌeta peẽ kuerya rupi voi rombaꞌeapo aguã omeꞌẽ."
47,10,14,"Mbaꞌeta peẽ kuerya rupi noremombaꞌeapoi vaꞌe rire pendekuaia re oreayvu aguã ndaꞌevei ꞌrãgue. Haꞌe rami avi Cristo regua ayvu porã romombeꞌu vy peẽ kuerya rupi rombaꞌeapo ae ma. Haꞌe rami avi haꞌevea ramigua áryve eꞌỹ ꞌrã oreayvu, amboae kuery ombaꞌeapoa re oreayvu eꞌỹ aguã. Haꞌe peẽ kuery re rojerovia, pejeroviaa oĩve ramo peẽ kuerya rupi rombaꞌeapove aguã, orerembiaporã omeꞌẽ mbyre rami vy,"
47,10,16,"haꞌe pendekuaia rovai rupi voi ayvu porã romombeꞌu aguã, mbaꞌeta ore ndoreayvui ꞌrã amboae kuery ombaꞌeapoague rupi ore ju rombaꞌeapoa roguerovyꞌaa rupi."
47,10,17,Haꞌe rami ꞌrãgue py “Mbaꞌemo oguerovyꞌa vaꞌe ma Senhor ae toguerovyꞌa” heꞌia rami orekuai.
47,10,18,"Mbaꞌeta amongue haꞌe ae rive ojererovyꞌa vaꞌeꞌỹ ꞌrã ojou porã mbyrã oiko, haꞌe rã Senhor oguerovyꞌa vaꞌe anho."
47,11,1,Paulo gueko re ijayvuve jevyagueInhakã porã eꞌỹ vaꞌe rami xeayvuve ju ta ramo aipota xereropoꞌakave. Haꞌe rami vy xereropoꞌakaveꞌi ju ke.
47,11,2,Mbaꞌeta peẽ kuery re xee ndaꞌevei etea ma Nhanderuete guigua ae. Mbaꞌeta omerã peteĩꞌi vaꞌe pe kunhataĩ eteꞌi ojexa uka vaꞌe rami avi xee ma roguereko katu peteĩ pe roexa uka aguã. Haꞌe vaꞌe ma Cristo.
47,11,3,"Haꞌe rami teĩ xee akyje, mboi ijapua rupi Eva ombotavyague rami avi peneꞌarandua voi ombovaipa avi gui, peteĩ rami anho pendepyꞌaa haꞌe Cristo pe pendeko kyꞌa eꞌỹa rupi pendekuaia gui pejepeꞌa gui."
47,11,4,"Mbaꞌeta anhetẽ pẽa py amongue ovaẽ vy Jesus regua ore romombeꞌu vaꞌekue ramigua eꞌỹ ꞌrã omombeꞌu, haꞌe rami eꞌỹ vy Nheꞌẽ eꞌỹ vy ayvu porã pejopy vaꞌekue ramigua eꞌỹ ꞌrã omombeꞌu. Haꞌe ramo haꞌe vaꞌe regua pe teĩ penhemboꞌe uka ꞌrã, pevyꞌa reve."
47,11,5,Haꞌe kuery ojeupe ae “Apóstolo” heꞌia vaꞌe gui xee ma neĩ peteĩ henda py naxeꞌyvyĩꞌive.
47,11,6,"Ayvu py xeꞌyvyĩꞌi teĩ mbaꞌemo aikuaa-a py any. Haꞌe nunga haꞌe javi roikuaa uka ae ma pẽvy, opa mbaꞌe py."
47,11,7,Joupe nonhemongaru ukaiague re Paulo ijayvuagueTyrã pa peẽ kuery romboyvateve vy xee ae anhemoꞌyvyĩve vy ajejavy vaꞌekue ri tyꞌy? Mbaꞌeta peẽ kuerya rupi aiko jave hepy eꞌỹ re amombeꞌu vaꞌekue Nhanderuete guigua ayvu porã.
47,11,8,"Mbaꞌeta igreja kuery mboae gui mbaꞌemo aipeꞌa heruvy peẽ kuery roipytyvõ rive aguã, haꞌe ambaꞌeapoague repy ajopy guive."
47,11,9,"Peẽ kuerya py aiko jave mbaꞌemo py xeporiau teĩ peẽ kuery peteĩve pe nanhemongaru ukai. Mbaꞌeta Macedônia gui irmão kuery ovaẽ vy omeꞌẽmba aikotevẽ vaꞌekue. Opa mbaꞌe py anheaꞌã vaꞌekue peẽ kuery pe anhemongaru uka eꞌỹ aguã, haꞌe anheaꞌã riaeve ꞌrã guive haꞌe rami."
47,11,10,Cristo regua ayvu anhetẽ ete vaꞌe xere oĩ vaꞌe rupi aipoaꞌe: Xegui ndoipeꞌaai ꞌrã apy Acaia yvy re haꞌe rami aiko vy avyꞌaa.
47,11,11,Mbaꞌe re ndaꞌu nanhemongaru ukai vaꞌekue pendevy? Peẽ kuery roayvu eꞌỹ vy teve haꞌe rami aiko? Nhanderuete ma oikuaa roayvua.
47,11,12,"Haꞌe rami ꞌrãgue py “Paulo kuery rami orekuai” heꞌi rive vaꞌe kuery amokyrirĩ aguã nanhemongaru ukai vaꞌekue pendevy, haꞌe kuery ojejou porã veꞌỹ aguã. Haꞌekue rami aiko riaeve ꞌrã guive,"
47,11,13,"mbaꞌeta haꞌe kuery ma apóstolo ramigua rive, anhetẽ rupi eꞌỹ ombaꞌeapo, Cristo pegua apóstolo ramigua rive onhemoingo vaꞌe."
47,11,14,"Haꞌe ramigua jaexa teĩ nanhanhemondyi, mbaꞌeta Satanás ae voi anjo hexakãmba vaꞌe rami onhemoingo."
47,11,15,Haꞌe nunga rupi hembiguai kuery voi heko porã vaꞌe merami rive onhemoingo rã jaexa vy nanhemondyi ꞌrã. Haꞌe gui opaa py haꞌe kuery haꞌevea rami ꞌrã opaga ojapo vaiague re.
47,11,16,"Ayvu porã káuxa ojexavaia re Paulo ijayvuagueTeĩgue ju xeayvu: Avave rei xevy pe “Inhakã porã eꞌỹ vaꞌe” taꞌea eme. Haꞌe rami teĩ haꞌe rami xekuaa vaꞌe ikuai vy taxereropoꞌakaveꞌi ju, inhakã porã eꞌỹ vaꞌe rami xejee xeayvuve rã."
47,11,17,"Mbaꞌeta xeayvu ta Senhor gui eꞌỹ ijayvu vaꞌe rami, ꞌarandu rupi eꞌỹ, ojejou porã rei vaꞌe rami rive."
47,11,18,Heta ikuai toꞌo re vy ojererovyꞌaa rupi rive ijayvu vaꞌe. Haꞌe gui xee voi xeayvu ta ranhe ajererovyꞌaa rupi.
47,11,19,Mbaꞌeta peẽ kuery pendejeupe “Hiꞌarandu vaꞌe” peje teĩ pevyꞌa reve penhemboꞌe uka hiꞌarandu eꞌỹ vaꞌe pe.
47,11,20,"Haꞌe kuery pe pejejokuai uka escravo rami, penhemomba uka, pejekore ukapa, mbaꞌeta pendegui onhemboyvateve vy penderova petepa."
47,11,21,Xee axĩ reve xemaꞌenduꞌa haꞌe kuery rami orekuai aguã ndorepyꞌa guaxuiague re. Haꞌe rami avi amongue ipyꞌa guaxua rupi ijayvu ramo xee voi xepyꞌa guaxu ꞌrã. Inhakã porã eꞌỹ vaꞌe rami teri xeayvu.
47,11,22,Haꞌe kuery hebreu regua teve? Xee voi hebreu aiko. Haꞌe kuery Israel regua teve? Xee voi. Haꞌe kuery Abraão ramymino teve ikuai? Xee voi.
47,11,23,"Cristo rembiguai teve ikuai? Inhakã porã eꞌỹ vaꞌe rami teri xeayvu. Xee katuve ma haꞌe aiko. Mbaꞌeta pavẽ gui ambaꞌeapove, nhuã py hetakueve aĩ, mbovykue rei eꞌỹ anhenupã uka, mbovykue rei eꞌỹ amano aguã rupi aiko vaꞌekue."
47,11,24,"Peteĩ nhiruĩgue ma judeu kuery xenupã trinta e nove-kue,"
47,11,25,"mboapykue xenupãa yvyra rovi py, peteĩgue ita py xeapipaa, mboapykue kanoã aĩa vaꞌe oike, peteĩ pytũ haꞌe peteĩ ára yeꞌẽ mbyte py aĩ vaꞌekue."
47,11,26,"Aguataa rupi aiko vy mbovykue rei eꞌỹ ajexavai. Yy oxyry atã vaꞌe rupi aaxa, jojuka rive-rive vaꞌe ikuaia rupi, xeretarã kuery haꞌe amboae regua xejukaxe ramo, tetã haꞌe tekoa eꞌỹa rupi aikoa py, yeꞌẽ rupi aa vy, haꞌe irmão ramigua rive xejukaxe ramo."
47,11,27,"Ambaꞌeapoa py aiko vy xekaneꞌõ vaꞌekue, mbovykue rei eꞌỹ ake eꞌỹ re aiko. Xenhembyayi haꞌe xeyꞌuvei vaꞌekue. Mbovykue rei eꞌỹ akaru eꞌỹ re aiko vaꞌekue, haꞌe xeao eꞌỹ vy yroꞌy aendu guive."
47,11,28,"Haꞌe nunga xerete re oiko vaꞌe ramigua anho eꞌỹ aendu, koꞌẽ nhavõ xere oĩ ipoyive vaꞌe, igreja kuery haꞌe javi re ndaꞌevei aikoa."
47,11,29,Haꞌe kuery vaꞌe regua ikangy rã xee voi xekangya aendu. Hoꞌa ramo xee voi xepyꞌa vai ꞌrã.
47,11,30,"Haꞌe rami avi mbaꞌemo arovyꞌaa rupi xeayvu vy xeayvu ta avi xekangya rupi aikoa re. Nhanderuete, Senhor Jesus Ru vaꞌe rakaꞌe rã peve imaꞌenduꞌa porãmby oiko vaꞌe ma oikuaa ndaxeapuia."
47,11,32,Damasco tetã py aiko jave tetã re opena vaꞌerã huvixave Aretas omoĩ vaꞌekue omboaty jopya kuery xejopy aguã. Haꞌe rami teĩ tetã kora re janela oĩ vaꞌe gui xemboguejya yvy katy peteĩ ajaka tuvixa vaꞌe py. Haꞌe rami vy aa jepe karamboae haꞌe kuery po gui.
47,12,1,Senhor mbaꞌemo oexa uka haꞌe oikuaa ukaague re ijayvuagueAjererovyꞌaa rupi xeayvuve aguã ndaꞌevei teĩ amombeꞌu ta Senhor mbaꞌemo oexa haꞌe oikuaa ukaague.
47,12,2,"Peteĩ ava aikuaa Cristo pegua. Haꞌe vaꞌe ma catorze maꞌetỹ ma ojapo yva mboapya peve oupiague. Hete reve pa tyrã hete reveꞌỹ oupia xee ndaikuaai, Nhanderuete ma oikuaa.Apy “Peteĩ ava” heꞌia ma ojee ae ijayvu vy versículo 7."
47,12,3,"Haꞌe gui haꞌe vaꞌe ava hete reve pa tyrã hete reveꞌỹa ndaikuaai, Nhanderuete ma oikuaa teĩ xee aikuaa yvy marã eꞌỹ re oupia. Haꞌe ramo ayvu oendu avave rei omombeꞌua aguã ndaꞌevei vaꞌe."
47,12,5,"Haꞌe ramigua oikoague re xee xeayvu ꞌrã, haꞌe rã xereko re ae ndaxeayvui ꞌrã, xekangya re eꞌỹ vy."
47,12,6,"Haꞌe rami ajererovyꞌaa rupi xeayvu vaꞌe rire inhakã porã eꞌỹ vaꞌe ndaikoi ꞌrãgue, mbaꞌeta anhetẽ vaꞌe meme. Haꞌe rami teĩ haꞌe rami ndaxeayvuxei, avave rei xejou porã rei eꞌỹ aguã. Haꞌe rã xere mbaꞌemo oĩ rã oexa, eꞌỹ vy xegui ayvu oendu vaꞌekue anho haꞌeve."
47,12,7,"Hoꞌo re juu oĩ vaꞌe re Paulo ijayvuagueHaꞌe ramigua iporã ete vaꞌe xevy oikuaa ukaague re ajejou porã rei eꞌỹ aguã, peteĩ juu omoĩa xeroꞌo re. Haꞌe vaꞌe ma Satanás ombou vaꞌekue xerereko axy aguã, anhemboyvate rei eꞌỹ aguã."
47,12,8,Haꞌe nunga rupi mboapykue Senhor pe ajerure xegui oipeꞌa aguã re.
47,12,9,"Haꞌe rami teĩ aipoeꞌi xevy: “Xee romboaxya haꞌeve ma ndevy, mbaꞌeta ikangy vaꞌe re xepoꞌakaa ojekuaa porãve ꞌrã”, heꞌi vaꞌekue. Haꞌe nunga rupi avyꞌa reve ꞌrã xeayvu xekangya re, xere Cristo poꞌakaa oĩ aguã."
47,12,10,"Haꞌe rami vy arovyꞌa ꞌrã xekangya, xere ayvua reia, ajexavaia, xere opuꞌãa reia, haꞌe ndaꞌevei aikoa Cristo káuxa aendu vaꞌe. Mbaꞌeta xekangya py xembaraeteve ꞌrã."
47,12,11,"Apóstolo oikoa kuaa ukaa re Paulo ijayvuagueInhakã porã eꞌỹ vaꞌe rami xeayvu vaꞌekue, haꞌe rami aguã rami peẽ ae xemoingo ramo. Peẽ ae pendeayvu ꞌrãgue xererovyꞌaa rupi, mbaꞌeta xee ma mbaꞌeve py ojeupe “Apóstolo” heꞌi rive vaꞌe kuery gui naxeꞌyvyĩꞌive, mbaꞌeꞌỹ aiko vaꞌeri."
47,12,12,"Mbaꞌeta peẽ kuery mbyte rupi aexa uka ae ma apóstolo aikoa kuaa ukaarã, opa mbaꞌe aropoꞌakaa py, haꞌe gui hexa pyrã, nhomondyipaarã haꞌe poꞌakaa kuaa ukaarã ajapoa py guive."
47,12,13,"Mbaꞌe nunga py tu igreja kuery mboae gui peẽ kuery pe ajapo vaive, xee anho pẽvy nanhepytyvõ ukaia py eꞌỹ vy? Xeperdoa ke haꞌe nunga py ri ajapo vai rã."
47,12,14,"Oipouxea rupi Paulo ijayvuagueMboapykuea ma peẽ kuerya py aa aguã rami aiko, haꞌe teĩgue ju nanhepytyvõ ukai ꞌrã guive pẽvy. Mbaꞌeta xee ndaipotai mbaꞌemo pereko vaꞌe, peẽ kuery ae roipota. Mbaꞌeta taꞌy kuery minha mbaꞌeve nomoĩ porãi ꞌrã nguu kuery peguarã, haꞌe rã tuu kuery ma guaꞌy kuery peguarã omoĩ porã ꞌrã mbaꞌemo."
47,12,15,"Haꞌe nunga rupi xee avyꞌa reve mbaꞌemo ameꞌẽ, haꞌe penenheꞌẽ re vy xee ae anhemomba uka ꞌrã guive. Pavẽ gui xee roayvuve rã peẽ kuery ndaxerayvuive teve?"
47,12,16,Mbaꞌeve py pẽvy nanhepytyvõ ukai ramo xapyꞌa rei peẽ kuery vaꞌe regua “Paulo ijapu vy nhandekorea rupi oiko” heꞌi ꞌrã.
47,12,17,Haꞌe rami avi pẽa py amongue ambou vaꞌekue pe teve rokore uka?
47,12,18,"Mbaꞌeta ou aguã re ajerure, haꞌe hexeve ambou avi karamboae irmão mboae. teve pendekore rakaꞌe? Hexeve peteĩ nheꞌẽ rupi ae eꞌỹ ri tyꞌy roiko? Peteĩ tape rupi eꞌỹ ri tyꞌy roo?"
47,12,19,
47,12,20,"Haꞌe rami teĩ akyje, peẽ kuerya py avaẽ vy aipotaa rami eꞌỹ pendekuai rã roexa gui, haꞌe peẽ voi pexaꞌãague rami eꞌỹ xerexa gui. Akyje peẽ kuery mbyte aexa gui jogueroꞌa rei vaꞌe, joe ijaꞌeꞌỹ, ivai rei, haꞌe ranhexe vaꞌe, ijayvu vaikue, ijayvuxe, onhemboyvate haꞌe nhombopoxypa rei vaꞌe."
47,12,21,"Akyje peteĩgue ju avaẽ ramo peẽ kuery mbyte Xeruete xemoꞌyvyĩ rivyvyi gui, haꞌe yma rupi pejejavyague gui ndapejeko rerovai rã xee ajaeꞌo rivyvyi gui, heko kyꞌa rei vaꞌe, itavy rei haꞌe opa marã ikuai vaꞌe aexa vy."
47,13,1,
47,13,2,"Mbaꞌeta mokoĩgue pẽa py aĩ jave aipoaꞌeague rami ae ju ꞌrã xeayvu. Aỹ peẽ kuerya py naĩ vy aipoaꞌe ymave rupi ojejavy vaꞌekue pe, haꞌe amboae kuery haꞌe javive pe guive: Peteĩgue ju avaẽ vy xee noromboaxyvei ma ꞌrã."
47,13,3,"Mbaꞌeta peikuaaxe anhetẽ pa Cristo gui ae xeayvua. Haꞌe vaꞌe rima naꞌikangyi ꞌrã peẽ kuery mbyte, haꞌe rã pendevy pe oexa uka ꞌrã opoꞌakaa."
47,13,4,Mbaꞌeta anhetẽ ikangy vaꞌe rami kuruxu re onhemoĩ uka vaꞌekue ri oikove ju rakaꞌe Nhanderuete poꞌakaa rupi. Haꞌe rami ae hexe vy ore voi orekangy vaꞌeri peẽ kuery mbyte Nhanderuete poꞌakaa rupi avi ꞌrã orekuai hexeve.
47,13,5,"Peikuaa pota ke pendejee ae, pexa aguã anhetẽ pa pejeroviaa oĩa. Penheaꞌanga ke pendejee ae. Ndapeikuaai ri tyꞌy Jesus Cristo pendere oĩa? Haꞌe rami eꞌỹ ri ramo ojou vaipy peiko."
47,13,6,Haꞌe rami teĩ xee ajerovia peikuaa aguã ore kuery ojou vaipy eꞌỹ roikoa.
47,13,7,"Nhanderuete pe rojerure mbaꞌeve py pejejavy eꞌỹ aguã, pavẽ orejou porã aguã eꞌỹ guive. Roipota vaꞌe ma teko porã rupi peẽ pendekuai, ojou vaipy ore roikoa rami amongue oikuaa teĩ."
47,13,8,"Mbaꞌeta peteĩve henda py ndorepoꞌakai ꞌrã anhetẽ vaꞌe rojoko aguã, haꞌe rã anhetẽ vaꞌe ojekuaa porãve aguã anho."
47,13,9,"Haꞌe rami vy rovyꞌa ꞌrã peẽ penembaraete ramo, ore orekangy teĩ. Haꞌe rami vy rojerure peẽ kuery opa mbaꞌe py pendekuai porã aguã."
47,13,10,"Haꞌe nunga rupi pẽa py eꞌỹ teri aiko vy ambopara haꞌe rami, peẽ kuerya py aiko jave Senhor xembopoꞌakaague rami vy rombopaga eꞌỹ aguã, mbaꞌeta anhomomba aguã eꞌỹ xembopoꞌaka, haꞌe rã anhomombaraeteve aguã."
47,13,11,"Oxaruraa rupi ijayvuagueAỹ ma irmão kuery, pevyꞌa ke. Opa mbaꞌe py pendekuai porã pota, joo meme penhombopyꞌa guaxu, peteĩ rami peikuaa, haꞌe peteĩ rami pendekuai guive. Haꞌe ramo Nhanderuete mborayvu meꞌẽa haꞌe peteĩ rami nhanemoingoa vaꞌe oiko ꞌrã pendereve."
47,13,12,Pexarura joupe-upe ikyꞌa eꞌỹ vaꞌe joayvua rami. Ikyꞌa eꞌỹ vaꞌe kuery haꞌe javi oxarura uka pẽvy.
47,13,13,"Ogueroayvu porãague Tove peẽ kuery haꞌe javive tapendu Senhor Jesus Cristo nhanemboaxya, Nhanderuete nhanderayvua haꞌe Nheꞌẽ Kyꞌa Eꞌỹ peteĩ rami nhanemoingoa."
48,1,1,
48,1,3,Tove peẽ kuery tapendu Nhanderuete haꞌe [nhande Senhor Jesus Cristo penemboaxya haꞌe mbyꞌa porã.
48,1,4,"Mbaꞌeta haꞌe ae ojejuka uka rakaꞌe jajejavyague re, Nhanderuete oipotaa rami vy ko yvy vai regua reko gui nhandereraa jepe aguã."
48,1,5,"Tove haꞌe anho tomboetea aỹ, haꞌe rakaꞌeve rã peve. Amém."
48,1,6,"Galácia pygua kuery ojeroviaa gui ojepeꞌaa re ijayvuagueHaꞌe rami avi anhemondyi mbaꞌeta omombeꞌua rã aendu Cristo rupi Nhanderuete penemboaxy vy penerenoĩ vaꞌekue ri ixugui pejepeꞌapa vyvoia, ayvu porã ramigua re rive pevapaxe vy."
48,1,7,"Haꞌe vaꞌe ma amboae ayvu porã eꞌỹ guive. Haꞌe rami avi amongue rãndaꞌu Cristo regua ayvu porã oguerovaxe vy penemboeko eta rei., ; ; "
48,1,8,"Haꞌe gui ayvu porã romombeꞌu vaꞌekue rami eꞌỹ ri omombeꞌu vaꞌe rei tove tokanhy, ore eꞌỹ vy anjo yva pygua omombeꞌu teĩ."
48,1,9,Aipoaꞌe ae ma vaꞌekue ri teĩgue ju aipoaꞌe: Ayvu porã oregui pendu vaꞌekue rami eꞌỹ ri omombeꞌu vy tokanhy.
48,1,10,"Ayvu porã oendu haꞌe omombeꞌua re Paulo ijayvuagueHaꞌe rami xeayvu vy ndaꞌu aỹ avakue pe ri ajejou porã uka, tyrã pa Nhanderuete pe? Avakue rive ri ndaꞌu ambovyꞌaxe? Mbaꞌeta avakue ambovyꞌaa rupi rive aiko vaꞌe rire ndaikoi ꞌrãgue Cristo rembiguai."
48,1,11,"Irmão kuery, po ramigua aipota peikuaa porã: Ayvu porã pendevy xee amombeꞌu vaꞌekue ma avakue guigua eꞌỹ."
48,1,12,Mbaꞌeta xee ma avakue gui naendui neĩ ndaikuaai karamboae. Jesus Cristo ae oikuaa uka xevy.
48,1,13,"Mbaꞌeta pendu ae ma judeu kuery reko rami aikoague. Mbaꞌeta Nhanderuete pegua igreja kuery amoingo axy rei vaꞌekue, amombaxe ete vy."
48,1,14,"Haꞌe rami aikoa rupi xeretarã judeu kuery xejavegua gui voi anheaꞌãve vaꞌekue, oreramoĩ kuery oremboꞌeague rami ete aikoxe vy."
48,1,15,"Haꞌe gui ma xetuiꞌi eꞌỹ mbove ma voi Nhanderuete xemboaxya rupi xeporavo rire xerenoĩ, haꞌe oipotaa rami vy"
48,1,16,"xevy pe oikuaa uka Guaꞌy regua, judeu eꞌỹ vaꞌe kuery ikuaia rupi amombeꞌu aguã. Haꞌe ramo amboae kuery pe xee naporandui karamboae aiko aguã re,"
48,1,17,"neĩ Jerusalém tetã katy ma voi ndaai haꞌe kuery ranhe xegui apóstolo ikuai vaꞌea py. Haꞌe rã Arábia yvy katy ranhe aa, haꞌe gui Damasco tetã py ju ajevy."
48,1,18,"Jerusalém py, Síria haꞌe Cilícia katy Paulo ooagueHaꞌe gui mboapy maꞌetỹa py mae ma Jerusalém katy aa Cefas aexa aguã. Quinze ára re aiko hexeve."
48,1,19,"Haꞌe rã apóstolo kuery mboae ma ndaexai karamboae, Senhor ryvy eꞌỹ vy."
48,1,20,Nhanderuete renonde aipoaꞌe: Po rami pẽvy ambopara vy ndaxeapui.
48,1,21,Haꞌe gui ma Síria haꞌe Cilícia yvy katy ju aa.
48,1,22,"Haꞌe rã Judéia yvy re Cristo pegua igreja kuery ikuai vaꞌe ma ndaxerexai teri. Xereko omombeꞌua ramo rive haꞌe kuery oendu, “Nhanemoingo axy reiare aỹ ma omombeꞌu oikovy jajerovia aguã regua yma rupi ombovaipaxe vaꞌekue”, ꞌea rã."
48,1,24,Haꞌe rami xereko oendu vy oguerovyꞌa okuapy Nhanderuete.
48,2,1,Judeu haꞌe judeu eꞌỹ vaꞌe ikuaia rupi apóstolo kuery ombaꞌeapoa re ijayvuagueHaꞌe gui catorze maꞌetỹ rire ma Jerusalém katy ju aa karamboae Barnabé reve. avi araa.
48,2,2,"Aa aguã Nhanderuete oikuaa ukaague rami vy aa. Haꞌe py ma opena vaꞌe kuery pe amombeꞌu ayvu porã judeu eꞌỹ vaꞌe kuerya rupi amombeꞌu aikovy vaꞌe. Pavẽ peꞌỹ guive amombeꞌu, irmão kuery yvatekueve vaꞌe pe anho, haꞌe kuery ombovaipa eꞌỹ aguã anhomboꞌea haꞌe anhomboꞌeague."
48,2,3,"Haꞌe rami teĩ neĩ xerupive oo vaꞌekue pe voi haꞌe kuery ndaꞌijayvui opire omboi uka aguã, grego vaꞌeri. Omboi uka aguã ijayvu vaꞌe ma irmão ramigua kuery rive, irmão kuery reve onhemoirũ vaꞌekue. Haꞌe kuery ma oikuaa pota reixe rakaꞌe opa mbaꞌe gui Cristo Jesus nhandereraa jepe ramo nhandekuaia re, escravo rami ju nhanemoingoxe vy.Irmão ramigua kuery ma nhomoingoxe judeu kuery pegua lei rupi anho, escravo rami ae. Haꞌe rami teĩ haꞌe kuery oipota vaꞌe ma neĩ peteĩ henda py ma voi ndorojapoi, ayvu porã anhetẽ vaꞌe peẽ kuery peguarã opyta aguã. Haꞌe gui omboetevepy kuery re ma xee napenai, mbaꞌeta Nhanderuete voi amongue rive joegui oayvuve vaꞌeꞌỹ. Haꞌe kuery yvatekueve ikuai vaꞌe voi neĩ peteĩ henda py naxemboꞌei mbaꞌemo pyau re."
48,2,7,"Haꞌe rami ꞌrãgue py xejou porã, mbaꞌeta oikuaa amboae regua kuery pe ayvu porã amombeꞌu aguã Nhanderuete xemoĩague, judeu kuery pe Pedro omombeꞌu aguã omoĩague rami avi."
48,2,8,Mbaꞌeta apóstolo Pedro judeu kuery pe ayvu omombeꞌua rupi Nhanderuete oipytyvõa rami avi xee voi xepytyvõ amboae regua ikuaia rupi ambaꞌeapoa rupi.
48,2,9,"Haꞌe gui haꞌe rami ambaꞌeapo aguã Nhanderuete xemboaxy vy xemoĩague omboetevepy kuery Tiago, Cefas haꞌe oikuaa vy orererovyꞌa, orepopyy guive, xee haꞌe Barnabé reve. Mbaꞌeta ojou porã amboae regua kuery mboꞌea rupi ore orekuaia, haꞌe kuery judeu kuery mboꞌea rupi ikuaia rami avi."
48,2,10,"Peteĩꞌi re anho tema haꞌe kuery ojerure, iporiaukueꞌi roipytyvõ aguã re oremaꞌenduꞌa aguã. Haꞌe gui xee ma haꞌe nunga re anheaꞌã ae ma aikovy."
48,2,11,"Pedro pe Paulo ijayvuague, haꞌe Cristo Jesus re jajerovia ramo nhanemboeko porãa re ijayvuaHaꞌe gui ma Antioquia tetã py Cefas ovaẽ ma vy haꞌeve eꞌỹa rami oiko ramo xeayvu ete ixupe. Mbaꞌeta remimbou avakue novaẽi teria ja Cefas okaru oikovy vaꞌekue judeu eꞌỹ vaꞌe kuery reve. Haꞌe rami teĩ avakue ovaẽ ma ramo opytuꞌu, judeu kuery gui okyje vy ojepeꞌa. Hexeve judeu kuery mboae heta avi onhenhomi. Barnabé eteve voi haꞌe kuery onhenhomia rami onhemoingo uka. Haꞌe gui ma haꞌe kuery haꞌeve eꞌỹa rami, ayvu porã anhetẽ vaꞌe rami eꞌỹ ikuaia xee aexa vy pavẽ oendua py aipoaꞌe Cefas pe: “Ndee ma judeu vaꞌeri amboae regua reko rami reiko vaꞌekue, judeu reko rami eꞌỹ. Haꞌe gui aỹ ma mbaꞌe re tu amboae regua kuery ri remoingoxe judeu reko rami?” haꞌe vaꞌekue."
48,2,15,"Mbaꞌeta ore ma judeu ae ma voi orekuai, “Amboae regua ojejavypa rei vaꞌe” ꞌea vaꞌe eꞌỹ."
48,2,16,"Jaikuaa guive lei re nhanheaꞌãa rupi eꞌỹ nhanemboeko porãa, haꞌe rã Cristo Jesus re jajeroviaa re. Haꞌe rami vy ore voi Cristo Jesus re rojerovia, haꞌe rami vy rojeroviaa re oremboeko porãa aguã, lei re ronheaꞌãa rupi eꞌỹ. Mbaꞌeta lei re onheaꞌãa rupi ma avave rei nomboeko porãai ꞌrã.“Ore” heꞌia ma judeu kuery re ijayvu vy. Galácia pygua kuery ma judeu eꞌỹ ikuai. Haꞌe gui haꞌe javi regua ma Jesus Cristo re ojerovia vy ꞌrãe oo jepe ."
48,2,17,Haꞌe rami avi xapyꞌa rei Cristo re vy nhanhemboeko porã uka teĩ amongue ojou ꞌrã jajejavya. Haꞌe rami vy ndaꞌu Cristo ae ri nhandeapo jajejavy aguã rami? Any teve.
48,2,18,Mbaꞌeta mbaꞌemo nhambovaipa vaꞌekue jajapo ju vaꞌe rire mae japyta ꞌrãgue ojejavypa riae vaꞌe.
48,2,19,"Haꞌe rami ꞌrãgue py lei re oĩa aikuaa porã rire xee amano ae ma lei pe, Nhanderuete pe ju aiko aguã. Xee voi kuruxu re xemoĩa avi Cristo reve."
48,2,21,Xee ma Nhanderuete xemboaxya nambovare eꞌỹi. Mbaꞌeta lei re nhanheaꞌãa rupi nhanemboeko porãa vaꞌe rire Cristo omanoague ndovarei ꞌrãgue.
48,3,1,"Galácia pygua kuery pe Paulo oporanduaguePeẽ Galácia pygua kuery peneꞌarandu eꞌỹ vaꞌe, mavaꞌe tu penembotavy raꞌe? Mbaꞌeta pendua py amombeꞌu porã vaꞌekue Jesus Cristo kuruxu re ojejuka ukaague."
48,3,2,"Po rami anho aikuaaxe pẽgui: Lei re penheaꞌã rupi ri ndaꞌu Nheꞌẽ pejopy, tyrã pa ayvu porã pendu vy pejeroviaa py?"
48,3,3,"Peneꞌarandu eꞌỹ vaꞌe, Nheꞌẽ reve pemboypy vaꞌekue ri aỹ toꞌo re rive ju ta ri tyꞌy opa mbaꞌe py pendekuai porã?"
48,3,4,Pendekuai axy reiague ndovarei ri tyꞌy mbaꞌeverã? Haꞌe nungakue ndovare eꞌỹi ꞌrãgue.
48,3,7,Haꞌe nunga rupi jaikuaa ojerovia vaꞌe ae Abraão ramymino kuery ikuaia.
48,3,8,"Mbaꞌeta Abraão pe ranhe omombeꞌu ayvu porã vy “Ndegui vy amoingo porã ꞌrã yvy regua haꞌe javi”, heꞌi vaꞌekue. Haꞌe ramia py ipara re Nhanderuete oikuaa uka ma voi amboae regua kuery ojerovia ramo omboeko porã ꞌrãa."
48,3,9,Haꞌekue rami vy Abraão ojerovia ete vaꞌe reve omoingo porã avi ꞌrã ojerovia vaꞌe kuery haꞌe javi.
48,3,10,"Haꞌe rã lei re onheaꞌã vaꞌe ma ayvu vaipy meme, mbaꞌeta ipara oiny: “Lei re ikuai vaꞌe ndojapopai ri vy ayvu vaipy opyta.”"
48,3,11,"Haꞌe nunga rupi Nhanderuete renonde avave rei lei re onheaꞌãa rupi nomboeko porãai ꞌrã, mbaꞌeta “Heko porã vaꞌe ma ojeroviaa rupi ꞌrã ikuai”, heꞌi."
48,3,12,"Haꞌe gui lei re nhanheaꞌã vy ma jajeroviaa rupi eꞌỹ nhandekuai. Haꞌe rami ꞌrãgue py “Lei re oĩa amongue ojapopa ri vy oikove ꞌrã hexe vy”, heꞌiague rami."
48,3,13,"Haꞌe gui ma Cristo nhandejogua rakaꞌe lei re ayvu vai oĩa gui, nhanderekovia ayvu vaipy ojeapo vy. Mbaꞌeta ipara oiny: “Yvyra re oupia imoiny vaꞌekue ma ayvu vaipy meme” heꞌia rami."
48,3,15,"Nhanderuete ayvu mbovaipaarã eꞌỹ lei oejaague re ijayvuaIrmão kuery, nhande ae reko re ambojoja ta aỹ. Mbaꞌeta mbaꞌemo jajapo aguã re jajogueroayvu rire ndaꞌevei avave rei ombovaipa, neĩ omoĩave aguã haꞌe vaꞌekue áry."
48,3,16,"Haꞌe gui Abraão haꞌe hamymino pe Nhanderuete ijayvu rakaꞌe omoingo porã aguã re. Haꞌe ramia py “Hamymino kuery pe” ndeꞌi, mbaꞌeta heta pe rami eꞌỹ ijayvu, peteĩꞌi pe anho, “Neramymino” heꞌia py. Haꞌe vaꞌe ma Cristo."
48,3,17,"Haꞌe gui aipoaꞌeve ju: Nhanderuete yma ma voi guexeve guarã ojapo ma rire quatrocentos e trinta maꞌetỹa py lei oeja avi vy nomboaxa rivei, neĩ nombovaipai ijayvu ma voiague."
48,3,18,Mbaꞌeta lei re nhanheaꞌãa rupi ri Nhanderuete gui mbaꞌemo jajopy vaꞌe rire ijayvuague rupi veꞌỹ jajopy ꞌrãgue. Haꞌe rami teĩ ijayvuague rupi rive Nhanderuete mbaꞌemo omeꞌẽ rakaꞌe Abraão pe.
48,3,19,"Haꞌe gui ma mbaꞌerã ndaꞌu oeja avi lei? Lei ma jejavya kuaa ukaarã oeja rakaꞌe, ovare aguã hamymino ijayvu ma voiague vaꞌe oiko peveꞌi. Anjo kuery po rupi lei omeꞌẽ uka rakaꞌe, haꞌe gui amboae po rupi ju."
48,3,21,Haꞌe gui Nhanderuete ndaꞌu ijayvu ma voiague rovai guarã ri lei oeja rakaꞌe? Any teve. Mbaꞌeta tekove meꞌẽarã ri lei oeja vaꞌe rire anhetẽ lei re nhanheaꞌãa rupi ꞌrãgue teko porã jaupity.
48,3,22,"Haꞌe gui ipara oinya oikuaa uka jejavya guy py meme nhandekuaia, Jesus Cristo re jajerovia vy omeꞌẽ ꞌrã vaꞌekue jajopy aguã."
48,3,23,"Cristo-a py lei nhanererovaẽague rami ijayvuaHaꞌe gui hexe jajerovia aguã regua oikuaa uka eꞌỹ mbove ma lei rupi ranhe nhanemoingo vy omboty pyre rami nhanderereko rakaꞌe, jajerovia aguã regua oikuaa uka peve."
48,3,24,"Haꞌe rami vy lei ma nhandere opena vaꞌe rami ranhe nhanderereko rakaꞌe, Cristo-a py nhanererovaẽ aguã, hexe jajerovia ramo nhanemboeko porã aguã."
48,3,25,Haꞌe gui jajerovia aguã regua oikuaa uka ma rire nhandererekoare rupi veꞌỹ nhandekuai.
48,3,26,Mbaꞌeta peẽ kuery voi Cristo Jesus re pejerovia vy Nhanderuete raꞌy kuery pendekuai.
48,3,27,Mbaꞌeta Cristo re penhemongarai uka vaꞌekue haꞌe javi ma Cristo py avi penhemonde.
48,3,28,"Haꞌe nunga rupi jipovei ꞌrã judeu haꞌe grego, escravo haꞌe escravo eꞌỹ, avakue haꞌe kunhague, mbaꞌeta Jesus Cristo re vy haꞌe javive peteĩ regua anho nhandekuai. Haꞌe rami vy Cristo pegua peiko vy peẽ kuery voi Abraão ramymino kuery pendekuai, haꞌe ijayvuague peupity avi aguã rami guive pendekuai."
48,4,1,"Cristo re vy Nhanderuete raꞌy kuery jaikoa re ijayvuaAipoaꞌe: nguu gui taꞌy kuery mbaꞌemo ojopy aguã rami ikuai vaꞌe ma kyrĩgue teri ikuaia ja escravo rami ete ꞌrã ikuai, opa mbaꞌe haꞌe kuery pe guarã oĩ teĩ. Haꞌe rami vy imboꞌea haꞌe hexe opena vaꞌe kuery oipotaa rami ꞌrã ikuai, tuu oaꞌangaague ára novaẽi teria ja."
48,4,3,Nhande kuery voi haꞌe rami avi nhandekuai vaꞌekue. Kyrĩgue rami teri nhandekuai jave escravo rami nhanemoingoa vaꞌekue ko yvy regua oikuaa rami rive.
48,4,4,"Haꞌe gui oaꞌangaague ára ovaẽ ramo Nhanderuete ombou Guaꞌy ae kunha gui oiko aguã, lei rupi guarã, lei rupi nhandekuaiague gui nhandereraa jepe vy taꞌy kuery ete nhanemoingo aguã."
48,4,6,"Haꞌe gui taꞌy kuery jaiko ramo nhandepyꞌa re Nhanderuete ombou Guaꞌy Nheꞌẽ, ojapukai vy “Xeru, Xeru” heꞌi vaꞌerã."
48,4,7,"Haꞌe nunga rupi escravo veꞌỹ, taꞌy kuery ma peiko. Guaꞌy kuery Nhanderuete penemoingo rire ixugui mbaꞌemo porã pejopy aguã rami pendekuai."
48,4,8,Gueko ymague ae rupi ju ojevyxea re ijayvuagueYmave rupi Nhanderuete peikuaa eꞌỹ mbove escravo rami pendekuai teri vaꞌekue Nhanderuete ramigua kuery pe rive.
48,4,9,"Aỹ ma peikuaa ma Nhanderuete, haꞌe ranhe pendekuaa rire. Mbaꞌe re tu haꞌvy pejevyxe ju mbaꞌemo ipoꞌaka eꞌỹ haꞌe ovareꞌỹ vaꞌe re, haꞌe nunga pegua escravo ju pendekuaixe vy?"
48,4,10,"Mbaꞌeta amongue ára pemboeteve ꞌrã joegui, amongue jaxy, mbaꞌemo oiko aguã ára haꞌe amongue maꞌetỹ guive."
48,4,11,Haꞌe ramo xee akyje peẽ kuerya rupi ambaꞌeapoague ndovarevei gui.
48,4,12,"Paulo ndoikuaai reia re ijayvuagueXee rami avi pendekuai ꞌrãgue, mbaꞌeta xee voi peẽ rami aiko.Paulo ma judeu vaꞌeri judeu eꞌỹ vaꞌe reko rami oiko omboꞌea rupi ,22. Irmão kuery, po rami anho ajerure, mbaꞌeta xevy pe mbaꞌeve py ndapejapo vai."
48,4,13,"Jypyꞌi pẽvy ayvu porã amombeꞌu jave xembaꞌeaxy ete vaꞌekue, peẽ peikuaa porã."
48,4,14,"Xee aiko axya peẽ kuery pe voi haxy ete vaꞌekue peropoꞌaka aguã. Haꞌe ramive ma peẽ kuery ndaxerexaxe eꞌỹi, ndaxerayvu eꞌỹi guive. Haꞌe rami ꞌrãgue py xemovaẽ porã vaꞌekue Nhanderuetea guigua anjo rami, Jesus Cristo rami ete."
48,4,15,Haꞌe gui aỹ ma mbaꞌexa tu noĩvei ri pendekuai porãague? Xee aipoaꞌe porã: Haꞌeve vaꞌe rire penderexa ae penoẽ ꞌrãgue rakaꞌe xevy pemeꞌẽ aguã.
48,4,16,Haꞌe gui aỹ ma anhetẽ vaꞌe rupi xee romongeta vy ndaꞌu penderovaigua ju ri aiko?
48,4,17,"Haꞌe rã amboae kuery ma pendererory merami rive xegui pendererovapaxe vy, haꞌe kuery re ju peo aguã."
48,4,18,"Haꞌeve avi iporã vaꞌe re peo aguã, pendereve xee aiko jave anho eꞌỹ."
48,4,19,"Xeraꞌy kuery, peẽ kuery re ndaꞌevei aiko imemby raxy vaꞌe rami, pendere Cristo reko ojekuaa porã eꞌỹa ja. Haꞌeve vaꞌe rire aỹ voi xee avaẽ ꞌrãgue peẽ kuerya py amboae rami ju xeayvu aguã, mbaꞌeta ndaikuaai rei peẽ kuery reko."
48,4,21,"Sara haꞌe Agar rekokue re ombojojaagueLei rupi rive pendekuaixe vaꞌe, pemombeꞌu xevy: Ndapeikuaai ri tyꞌy lei re oĩ vaꞌe?"
48,4,22,"Mbaꞌeta ipara oiny: “Abraão oguereko mokoĩ guaꞌy. Peteĩ ma kunha escrava piꞌa, haꞌe rã amboae ma escrava eꞌỹ piꞌa rakaꞌe.”Abraão ma mokoĩ kunha re omenda rakaꞌe, guaꞌyxy aeꞌi Sara re, haꞌe gui escrava Agar re guive, Nhanderuete oipotaa rami eꞌỹ teĩ. Sara piꞌa ma Isaque, haꞌe rã Agar piꞌa ma Ismael  haꞌe 21."
48,4,23,Escrava piꞌa ma toꞌo gui rive ituiꞌi. Haꞌe rã escrava eꞌỹ piꞌa ma Nhanderuete ijayvuague rami vy ituiꞌi.
48,4,24,"Haꞌe nunga oiko rakaꞌe jaikuaa pota aguã, mbaꞌeta haꞌe vaꞌe kunhague ma mokoĩ ayvu nhanderekorã oeja pyre rami. Peteĩ ayvu ma Sinai yvyty re oejaa, escravo rami nhanemoingo vaꞌe. Haꞌe vaꞌe ma Agar.Sinai yvyty re ma lei judeu kuery rekorã oejaa rakaꞌe. Haꞌe vaꞌe rupi onheaꞌã vaꞌe ma escravo rami meme ikuai  ."
48,4,27,"Mbaꞌeta ipara oiny: “Nememby eꞌỹ vaꞌe, kyrĩ vaꞌe reikuavã eꞌỹ teri vaꞌe, evyꞌa ke. Kyrĩ vaꞌe raxy rendu eꞌỹ teri vaꞌe, enhendu atã ke revyꞌa vy, mbaꞌeta ome reve oiko vaꞌe memby kuery gui hetave ꞌrã ikuai kunha oeja pyre memby kuery.”"
48,4,28,"Haꞌe gui irmão kuery, peẽ ma Isaque ituiꞌiague rami avi Nhanderuete ijayvuague rami vy peiko."
48,4,29,Yma guare rami toꞌo gui ituiꞌi vaꞌekue ma opuꞌã rei rakaꞌe Nheꞌẽ gui ituiꞌi vaꞌekue re. Haꞌekue ramigua ae aỹ voi oiko.
48,4,30,"Haꞌe rami teĩ ipara re oĩ: “Eipeꞌa ke escrava ipiꞌa reve, mbaꞌeta ndaꞌevei escrava eꞌỹ piꞌa rami avi escrava piꞌa ojopy aguã mbaꞌemo.”"
48,4,31,"Haꞌe rami vy irmão kuery, nhande ma escrava memby kuery eꞌỹ, haꞌe rã escrava eꞌỹ memby kuery nhandekuai."
48,5,1,
48,5,2,Mbaꞌeta xee Paulo aipoaꞌe pẽvy: Pendepire pemboi uka ramo Cristo pendereraa jepeague ndovarei ꞌrã.
48,5,3,Teĩgue ju aipoaꞌe pavẽ pe: Opire omboi uka vaꞌekue ma lei re oĩ vaꞌe haꞌe javi ojapo aguã rami ikuai.
48,5,4,"Peẽ kuery lei re penheaꞌãa rupi penhemboeko porã ukaxe vaꞌe, pejepeꞌa ma Cristo gui, haꞌe penemboaxyague peja guive."
48,5,5,Mbaꞌeta ore ma Nheꞌẽ rupi vy rojerovia reve roarõ roikovy teko porã omeꞌẽ mbyrã.
48,5,6,"Mbaꞌeta Cristo Jesus re nhandekuai ramo mbaꞌeverã ndovarei nhandepire nhamboi ukaague, neĩ nhamboi uka eꞌỹa voi. Ovare vaꞌe ma jajeroviaa nhandeporayvua rupi jaexa uka vaꞌe anho."
48,5,7,Peẽ kuery pendekuai porã vaꞌekue. Mavaꞌe tu pendejoko raꞌe anhetẽ vaꞌe rupi pendekuai veꞌỹ aguã?
48,5,8,Mbaꞌeta haꞌe rami aguã ma penerenoĩare gui eꞌỹ ou.
48,5,9,Trigo mbovua minha ruxãꞌi teĩ mesa haꞌe javi ꞌrã omoeakuãmba.
48,5,10,Haꞌe rami teĩ xee ma Senhor rupi vy ajerovia amboae rami rei peikuaa eꞌỹ aguã. Haꞌe rã penemoangeko reia mavaꞌe rã rei opaga ꞌrã.
48,5,11,"Haꞌe gui irmão kuery, xee ma nhandepire nhamboi uka aguã re teri anhomboꞌe vaꞌe rire mbaꞌexa ꞌrãgue tu haꞌvy xembojexavai reia? Haꞌe rami anhomboꞌe vaꞌe rire haꞌe kuery ndojou vaivei ꞌrãgue kuruxu re Cristo ojuka ukaague amombeꞌu rã."
48,5,12,Haꞌeveve ꞌrãgue penemoangeko reia kuery haꞌe kuery ae onhekyxĩmba vaꞌe rire.
48,5,13,"; , "
48,5,14,Mbaꞌeta lei re oĩ vaꞌe haꞌe javi ꞌrã jajapo peteĩꞌi ayvu rupi nhandekuai vy: “Peayvu peneirũ peẽ ae pejeayvua rami” heꞌiague.
48,5,15,Haꞌe rami teĩ jomeme pejoxuꞌu haꞌe penhomboi-mboi ri vy penheangu ke peẽ ae penhomomba eꞌỹ aguã.
48,5,16,Toꞌo rembiapo haꞌe Nheꞌẽ guigua re ijayvuaHaꞌe nunga rupi aipoaꞌe: Pendekuai Nheꞌẽ re. Haꞌe vy ꞌrãe ndapejapoi toꞌo oipota vaꞌe.
48,5,17,"Mbaꞌeta toꞌo oipota vaꞌe ma Nheꞌẽ ndoipotai, haꞌe Nheꞌẽ oipota vaꞌe ma toꞌo ndoipotai, joo ramigua eꞌỹ vy. Haꞌe nunga rupi ae ndapejapo kuaai peipota vaꞌe."
48,5,18,Haꞌe rã Nheꞌẽ ri penderereko ramo lei guy py veꞌỹ pendekuai.
48,5,19,"Haꞌe gui toꞌo guigua ma jaikuaa pavẽ: tavy reia, teko kyꞌa, jajejoko eꞌỹa,"
48,5,20,"mbaꞌemo raꞌangaa re jajeroviaa, mbaꞌevyky, joe nanhandeaꞌeia, joe nhapuꞌã reia, takãteꞌỹ, joupe nhandevai reia, nhandeyvate reixea, joegui jajaꞌoa, joo rami eꞌỹ-eꞌỹ nhandekuaia, jajojou vai reia, jakaꞌu reia, jakaru guaxua rupi nhandekuaia, haꞌe ramigua anho. Haꞌe nunga re pẽvy xeayvu ae ma vaꞌekue, haꞌe aỹ ma amombeꞌu porãve ju: Haꞌe rami ikuai vaꞌe ma Nhanderuete poꞌakaa pyguarã eꞌỹ."
48,5,22,"Haꞌe rã Nheꞌẽ guigua ma povaꞌe: mborayvu, vyꞌa, mbyꞌa porã, jajogueropoꞌakaa, joupe jajapo porãa, nhanhopytyvõa, ojeroviapy jaikoa, nhandevai rive eꞌỹa haꞌe jajejokoa. Haꞌe ramigua jokoarã lei jipoi."
48,5,24,Haꞌe Jesus Cristo pegua ikuai vaꞌe ma kuruxu re ojuka avi ma toꞌo opa marã rei oipota vaꞌe.
48,5,25,Nheꞌẽ re vy jaikove rire Nheꞌẽ reve ae tema nhandekuai.
48,5,26,"Ndaꞌevei jajejou porã rei aguã, nhanhombopoxy haꞌe jajojou vaia rupi."
48,6,1,"Nhanhopytyvõ haꞌe nhandejee ae jaikuaa pota aguã re ijayvuaIrmão kuery, amongue haꞌeve eꞌỹa rami oiko rã oexaa ramo peẽ Nheꞌẽ reve pendekuai vaꞌe pemongeta ꞌrã, pendevai eꞌỹ re. Penheangu ke guive peẽ voi penhembotavy uka eꞌỹ aguã."
48,6,2,"Peraa ke peteĩ-teĩ voyi. Haꞌe rami vy ꞌrãe Cristo guigua lei rupi pendekuai., ; , "
48,6,3,Haꞌe rã amongue heko porãve eꞌỹ teĩ ojeupe “Xereko porã” heꞌi vy haꞌe kuery ae ojekore.
48,6,4,"Peteĩ-teĩ peikuaa pota peẽ ae pendereko re. Haꞌe rami vy ꞌrãe pejererovyꞌa aguã haꞌeve, amboae kuery reko re peikuaa pota rei ndaꞌei."
48,6,5,Mbaꞌeta peteĩ-teĩ ogueraa ꞌrã ovoyi ae.
48,6,6,Mbaꞌemo nhanhotỹague gui nhamonoꞌõ ju ꞌrãa re ijayvuaAyvu porã re penemboꞌea rã opa mbaꞌe porã pembojaꞌo ꞌrã penemboꞌea kuery pe.
48,6,7,"Pejekore eme povaꞌe nunga re, mbaꞌeta Nhanderuete ndojejojai ukai ꞌrã, mbaꞌeta nhanhotỹague gui ae ju ꞌrã nhamonoꞌõ. Toꞌo guigua onhotỹ rire toꞌo gui ju ꞌrã omonoꞌõ imombaarã. Haꞌe rã Nheꞌẽ guigua ri onhotỹ rire ma Nheꞌẽ gui ae ju ꞌrã omonoꞌõ tekove marã eꞌỹ."
48,6,9,"Japytuꞌu rive eme joupe jajapo porãa gui, mbaꞌeta oaꞌangaague ára nhamonoꞌõ ꞌrã hekovia, ndajajepeꞌai rire."
48,6,10,"Haꞌe nunga rupi haꞌeve jave jajapo porã ꞌrã pavẽ pe, nhanderevegua ojerovia vaꞌe kuery pe katuve ma."
48,6,11,Cristo kuruxu regua anho Paulo oguerovyꞌaa re ijayvuaguePexa ke ipara tuvixa rei vaꞌe xepo py ae ambopara vaꞌekue.
48,6,12,"Haꞌe gui toꞌo re onhemboyvatevexe vaꞌe kuery onheaꞌã ꞌrã pendepire pemboi uka aguã re. Haꞌe ramigua oipota onhembojexavai uka eꞌỹ aguã, mbaꞌeta Cristo kuruxu regua omombeꞌu vaꞌe rire ombojexavaia ae ꞌrãgue."
48,6,13,"Haꞌe rami avi opire omboi uka vaꞌekue voi ndojapopai ꞌrã lei re oĩa, haꞌe rami teĩ haꞌe kuery onheaꞌã pendepire pemboi uka aguã re, haꞌe nunga re ojererovyꞌa rei aguã."
48,6,14,"Haꞌe rã xee ma mbaꞌeve rei ndarovyꞌai kuruxu re nhande-Senhor Jesus Cristo omanoague eꞌỹ vy.  Mbaꞌeta kuruxu re ma yvy regua reko omano ae ma xevy, haꞌe xee voi amano avi yvy regua reko pe."
48,6,15,"Mbaꞌeta nhandepire nhamboi ukaa, haꞌe nhamboi uka eꞌỹa voi mbaꞌeꞌỹ, hemimoingo pyau jaikoa anho ovare."
48,6,16,"Tove haꞌe rami ikuai vaꞌe haꞌe javi toendu mbyꞌa porã haꞌe omboaxya, Nhanderuete pegua kuery Israel regua voi."
48,6,17,"Haꞌe rami avi ndaipotavei ma avave rei xemoangeko, mbaꞌeta xerete rupi iperepa ma Jesus káuxa."
48,6,18,"Ogueroayvu porãagueIrmão kuery, tove penenheꞌẽ py tapendu nhande-Senhor Jesus Cristo penemboaxya. Amém."
49,1,1,
49,1,2,Tove peẽ kuery tapendu Nhanderuete haꞌe Senhor Jesus Cristo guigua penemboaxya haꞌe mbyꞌa porã.
49,1,3,"Cristo nhandereraa jepe rã Nhanderuete nhanemoingo porãague re ijayvuaTove Nhanderuete nhande-Senhor Jesus Cristo Ruete vaꞌe re taꞌimaꞌenduꞌa porãa, mbaꞌeta Cristo re nhanemoĩ vy yva re opa mbaꞌe porã Nheꞌẽ guigua omeꞌẽ nhandevy."
49,1,4,"Mbaꞌeta yvy onhono eꞌỹ mbove ma voi Cristo re nhanemoĩ vy ojeupe guarã nhandeporavo rakaꞌe, henonde rupi ikyꞌa eꞌỹ haꞌe otekoavy eꞌỹ vaꞌe nhandekuai aguã. Nhanderayvu vy nhandeporavo ma voi vaꞌekue guaꞌy kuery ae nhanemoingo aguã. Haꞌe ae oipotaa rami vy nhanemboaxy Jesus Cristo rupi,"
49,1,6,"nhanemboaxy ramo pavẽ oguerovyꞌa aguã. Haꞌe rami nhandekuai aguã omeꞌẽ rive, guaꞌy oayvu vaꞌe re nhanemoĩ vy."
49,1,7,"Hexe nhanemoĩ vy nhandejogua rakaꞌe jajejavyague gui, mbaꞌeta nhanemboaxy ete vy huguy py omboguepa. Haꞌe nunga Nhanderuete ombou nhandere opa marãgua ꞌarandu reve, jaiko kuaa aguã. Nhandevy oikuaa uka avi haꞌe ae oipotaa rami mbaꞌemo ojapo aguã ndoikuaa ukai vaꞌekue. Haꞌe vaꞌe ma nhanemboaxya rupi ojapo uka ꞌrã Cristo pe,"
49,1,10,"oaꞌangaague ára ovaẽ rã ojapo aguã opa mbaꞌe re Cristo ipoꞌaka aguã rami, yva haꞌe yvy re ikuai vaꞌe haꞌe javi re."
49,1,11,"Cristo re nhanemoĩ vy nhandeporavo rakaꞌe ojeupe guarã. Haꞌe ae oipotaa rami vy opa mbaꞌe omoingoague rami avi haꞌe rami nhandeapo onhembopyꞌa ma voiague rami,"
49,1,12,"haꞌe rami nhandekuaia pavẽ oikuaa vy oguerovyꞌa aguã hexakãmbaa, yma guive ore kuery Cristo roarõa rupi orekuaia re guive.Apy ma “Ore” heꞌia ma judeu kuery re ijayvu vy."
49,1,13,"Haꞌe gui peẽ kuery voi penemoĩ avi Cristo re. Mbaꞌeta pendereraa jepea regua ayvu porã anhetẽ vaꞌe pendu vy hexe pejerovia ramo pendere omoĩ ikuaa ukaarã, Nheꞌẽ Kyꞌa Eꞌỹ ombou ꞌrã vaꞌekue ae."
49,1,14,"Mbaꞌeta nhandere Onheꞌẽ omoĩ rire jaikuaa nhandevy guarã oguereko vaꞌe haꞌe javi jajopy ꞌrãa. Ojeupegua eterã nhandereraa jepea ára omeꞌẽ ꞌrã nhandevy, hexakãmbaa oguerovyꞌaa pavẽ aguã."
49,1,15,"Ojerovia vaꞌe kuery re Paulo ojerureagueHaꞌe nunga rupi xee voi arovyꞌa, omombeꞌua rã aendu vy Senhor Jesus re pejeroviaa haꞌe ikyꞌa eꞌỹ vaꞌe kuery haꞌe javi peayvua."
49,1,16,Haꞌe rami vy anhemboꞌe nhavõ pendere xemaꞌenduꞌa vy arovyꞌa Nhanderuete.
49,1,17,Haꞌe rami vy ixupe ajerure pendere omoĩve aguã peneꞌarandurã peikuaa ete aguã Nhanderuete nhande-Senhor Jesus Cristo Ru hexakãmba vaꞌe.
49,1,18,"Tove pendepyꞌa py tapenemoexakã peikuaa aguã mbaꞌe pearõ aguã pa penerenoĩague, ikyꞌa eꞌỹ vaꞌe kuery mboae reve opa mbaꞌe porã pejopy avi vaꞌerã,"
49,1,19,"haꞌe opa mbaꞌe re ipoꞌakaa, hexe jajerovia vaꞌe pe oexa uka rã peikuaa avi aguã. Mbaꞌeta opoꞌakaa oexa uka rakaꞌe Cristo omanoague gui omboete jevy vy. Haꞌe gui yva re ju omboguapy imoiny oiporu kuaa regua re,"
49,1,21,"huvixa ikuai vaꞌe áryve oĩ aguã, joguerekoa kuery, mbaꞌemo re ombopoꞌaka haꞌe opena uka pyre kuery áryve, aỹgua haꞌe rakaꞌeve rã ikuai vaꞌe áryve guive., "
49,1,22,"Mbaꞌeta ipy guýry opa mbaꞌe omoĩ, haꞌe opa mbaꞌe akãrã omoĩ vy igreja kuery pe omeꞌẽ."
49,2,1,"Nhanemboaxy vy nhandereraa jepeague re ijayvuaPendevy pe voi omeꞌẽ tekove, pendeko vai haꞌe pejejavya rupi vy omanogue rami pendekuai vaꞌekue ri. Mbaꞌeta haꞌe rami anho pendekuai vaꞌekue yvy regua reko rami, arai guy rupi nheꞌẽ vai ipoꞌaka vaꞌe, Nhanderuete onheꞌẽ rendu eꞌỹ vaꞌe kuery rerekoa vaꞌe oipotaa rami rive."
49,2,3,"Haꞌe rami nhande kuery pavẽ nhandekuai vaꞌekue toꞌo oipotaa rami. Mbaꞌeta toꞌo oipota rami haꞌe nhande ae nhandepyꞌaa rupi rive nhandekuai vaꞌekue. Amboae kuery rami avi japaga aguã rami nhandekuai vaꞌekue, haꞌe rami ete nhandereko vaꞌe vy."
49,2,4,Haꞌe rã Nhanderuete opa ma mbaꞌe py nhanemboaxy haꞌe nhanderayvu ete vy
49,2,5,"omanogue rami nhandereko vaiague py teri nhandekuai vaꞌekue ri nhande avi nhanemoingove ju Cristo reve, mbaꞌeta nhanemboaxy ramo ae jaa jepe."
49,2,6,"Cristo Jesus reve nhanemoingove ju vy hexe vy nhanemboguapy avi yva re, rakaꞌeve rã oexa uka aguã Cristo Jesus re vy nhanemboaxy etea haꞌe nhanderayvua."
49,2,8,"Mbaꞌeta jajerovia rã nhanemboaxya py ae nhandereraa jepe. Haꞌe nunga ma nhandegui ae eꞌỹ ou, Nhanderuete omeꞌẽ rive. Nhande ae nhanheaꞌãa rupi eꞌỹ guive ou, avave rei ojejou porã rei eꞌỹ aguã. "
49,2,10,"Mbaꞌeta nhande ma Nhanderuete rembiapo jaiko. Cristo Jesus re nhanemoingove ju iporã vaꞌe jajapo jaikovy aguã, haꞌe rupi nhandekuai aguã yma ma voi omoĩ rire."
49,2,11,
49,2,13,"Yma Nhanderuetea gui mombyry pendekuai vaꞌekue ri aỹ ma Cristo Jesus re vy penemonhemboja ma, Cristo ruguy rupi ae."
49,2,14,"Mbaꞌeta haꞌe vaꞌe ae ma peteĩ rami nhanemoingoa, mbaꞌeta mokoĩ regua gui peteĩꞌi nhanemoingo.“Mokoĩ regua” heꞌia py ma judeu kuery haꞌe amboae regua re ijayvu vy, mbaꞌeta Jesus pegua joegua eꞌỹ-eꞌỹ nhandekuai teĩ peteĩꞌi regua nhanemoingo . Haꞌe vy oity nhanembyte kora nhanembojaꞌoarã hiꞌaĩ vaꞌekue. Haꞌe vaꞌe ma joe nanhandeaꞌeiague."
49,2,15,"Ngoꞌo reve vy ombovaipa rakaꞌe lei re ojapo uka pyre haꞌe ndojapo ukai pyre oĩa. Mokoĩ regua gui peteĩ regua pyau omoingo, ojee ae nhanemoingo vy. Haꞌe rami vy peteĩ rami nhanemoingo."
49,2,16,"Mokoĩve regua nhandereru ju Nhanderuete re, peteĩꞌi tete nhandekuai aguã. Kuruxu re omano vy oipeꞌapa rakaꞌe ndajajoayvui reiague."
49,2,17,"Haꞌe gui ou vy oikuaa uka peteĩ rami ju nhanemoingopa aguã, peẽ ixugui mombyry pendekuai vaꞌekue, haꞌeꞌi rupi orekuai vaꞌekue guive."
49,2,18,"Mbaꞌeta hexe vy mokoĩve regua haꞌeve Nhanderuete re nhanhemboja aguã, peteĩꞌi Nheꞌẽ rupi."
49,2,19,"Haꞌe nunga rupi amboae regua veꞌỹ, amboae guigua veꞌỹ ma pendekuai. Haꞌe rami ꞌrãgue py ikyꞌa eꞌỹ vaꞌe kuery reve joegua, Nhanderuete ro pygua kuery ae pendekuai."
49,2,20,"Haꞌe vaꞌe oo ytarã ma apóstolo haꞌe profeta kuery ranhe omoĩ rakaꞌe, haꞌe gui peẽ kuery ju penemoĩ vy ojapove heravy. Cristo Jesus ae ita omboeteve pyrã oĩ."
49,2,21,"Hexe vy oo haꞌe javi jooꞌi rami oĩ vy yvateve ovy, templo Senhor peguarã.; , "
49,2,22,Cristo re vy peẽ kuery voi jooꞌi rami penemoĩ ramo Nhanderuete Onheꞌẽ rupi oĩ atyrã pepyta.
49,3,1,"Amboae regua kuery oo jepea re ijayvuaHaꞌe nunga rupi aỹ xee Paulo ma Cristo Jesus káuxa aĩ nhuã py, peẽ judeu eꞌỹ vaꞌe kuery ayvu vy."
49,3,2,Mbaꞌeta peẽ kuery pendu ma nhiꞌã Nhanderuete xemboaxy vy xemoĩague pendevy pe ayvu amombeꞌu aguã.; 
49,3,3,"Mbaꞌeta xevy pe oikuaa uka karamboae ndoikuaa ukai vaꞌekue. Haꞌe vaꞌe ma mboapy ayvuꞌi py pẽvy amboparaague. Haꞌe gui ambopara vaꞌekue peroayvu vy peikuaa avi ꞌrã Cristo regua oikuaa uka eꞌỹ pyre xevy pe ranhe oikuaa uka vaꞌekue. Ymagua kuery pe ma haꞌe nunga ndoikuaa ukai vaꞌekue. Haꞌe gui aỹ ma Onheꞌẽ rupi ae oikuaa uka ikyꞌa eꞌỹ vaꞌe apóstolo haꞌe profeta kuery pe. Haꞌe vaꞌe ma povaꞌe: peẽ kuery judeu regua eꞌỹ voi ore judeu kuery reve nhandevy pavẽ pe Nhanderuete omeꞌẽ ꞌrã mbaꞌemo porã, haꞌe gui peteĩꞌi tete nhanemoingo pavẽ, haꞌe ijayvuague jajopy pavẽ aguã rami nhanemoingo guive, Cristo Jesus regua ayvu porã oĩa rami vy."
49,3,7,Haꞌe vaꞌe mombeꞌuarã ae Nhanderuete xemoĩ. Xemboaxya rupi xemoĩ opoꞌakaa oexa uka vy.
49,3,8,Xee ma ikyꞌa eꞌỹ vaꞌe kuery pavẽ gui xeꞌyvyĩve vaꞌeri Nhanderuete xemboaxy vy xemoĩ karamboae amboae regua kuery pe ayvu porã amombeꞌu aguã. Haꞌe vaꞌe oĩa rami vy opa mbaꞌe porã jaikuaa eꞌỹ vaꞌe regua Cristo re anho oĩ.
49,3,9,"Xemoĩ karamboae amombeꞌu aguã mbaꞌemo oiko vaꞌerã, Nhanderuete opa mbaꞌe apoare vaꞌe yma rupi onhembopyꞌaague ndoikuaa ukai teri vaꞌekue ojeupity rã."
49,3,10,"Mbaꞌeta aỹ gui ma igreja kuery ikuaia rupi Nhanderuete haꞌekue-ꞌekueꞌi rami eꞌỹ oexa uka ꞌrã oꞌarandua. Yva pygua huvixa kuery haꞌe ipoꞌakakueve ikuai vaꞌe pe voi oikuaa uka ꞌrã, mbaꞌeta jypy guive oipotaa rami ae onhembopyꞌa ojapo aguã Cristo Jesus nhande-Senhor rupi."
49,3,12,"Haꞌe rami rire hexe vy nhandepyꞌa guaxu Nhanderuete re nhanhemboja aguã, mbaꞌeta aỹ jaikuaa ete hexe jajerovia ramo nhanemboaxya."
49,3,13,"Haꞌe nunga rupi pendere vy aiko axya omombeꞌua rã pendu teĩ ndaipotai pendekuerai, mbaꞌeta pevyꞌave aguã ae aiko axy."
49,3,14,"Peteĩgue ju Paulo onhemboꞌeagueHaꞌe nunga rupi Nhanderuete renonde xerenapyꞌã re aĩ. Hery rupi ae yva haꞌe yvy re haꞌe javi regua ikuai vaꞌe omboerya. Opa mbaꞌe porã oguereko vaꞌe vy ixupe ajerure pendepyꞌa re Inheꞌẽ oĩ vaꞌe rupi penemombaraete aguã, haꞌe rami py pejerovia rã pendepyꞌa re Cristo oiko aguã. Haꞌe gui mborayvu re penembaraete haꞌe peĩ atã vy"
49,3,18,"ikyꞌa eꞌỹ vaꞌe kuery haꞌe javi reve peikuaa aguã Cristo nhanderayvua tuvixa etea, mbaꞌeta ipy ete, ipuku, yvate haꞌe yvy katy oo."
49,3,19,"Haꞌe rami vy peikuaa aguã nhanderayvua, ndajaikuaapai vaꞌe teĩ, Nhanderuete re oĩ vaꞌe haꞌe javi pendere voi oĩ aguã."
49,3,20,"Nhanderuete ma opa mbaꞌe py ipoꞌakapa vaꞌe vy ojapo jajerurea haꞌe nhaexaꞌãa áryve voi, nhandere opoꞌakaa oĩ vaꞌe rupi ae."
49,3,21,"Tove igreja kuery ikuaia rupi ixupe toporaeia, haꞌe Cristo Jesus re vy guive, aỹ haꞌe arakaꞌe rã peve. Amém."
49,4,1,Peteĩ rami jajerovia aguã re ijayvuaSenhor káuxa nhuã py aĩa py po rami xee romongeta: Nhanderuete ojeupe guarã penerenoĩ rire haꞌekue rami ae ke pendekuai.
49,4,2,"Pendekuai riveꞌi, haꞌeve vaiꞌi. Pendevai rei eme. Mborayvu re pejogueropoꞌaka peteĩ-teĩ."
49,4,3,"Penheaꞌã pembovaipa eꞌỹ aguã peteĩ rami Nheꞌẽ penemoingoa, jomeme pendekuai porã vy."
49,4,4,"Mbaꞌeta peteĩꞌi tete nhandekuai, peteĩ Nheꞌẽ oiko haꞌe peteĩꞌi guive pearõ pekuapy vaꞌe, haꞌe rami aguã penerenoĩ rire.; , "
49,4,5,"Oiko peteĩꞌi Senhor, peteĩꞌi rami jajerovia aguã, peteĩꞌi nhanhemongarai aguã,"
49,4,6,"peteĩꞌi Nhanderuete nhande kuery haꞌe javi Ru vaꞌe. Haꞌe ma haꞌe javi re ipoꞌaka, haꞌe javi rupi ombaꞌeapo, haꞌe javi re oĩ."
49,4,7,"; , "
49,4,8,"Haꞌe nunga rupi ipara re oĩa py “Yvate ojeupi vy heta ogueraa guembiguairã ojopy vaꞌekue, haꞌe avakue pe omeꞌẽ hembiaporã”, heꞌi vaꞌekue."
49,4,9,"Haꞌe gui “Ojeupi” heꞌia py jaikuaa yvy guýry peve oguejy ranheague, mbaꞌeta oguejy vaꞌekue ae ma ojeupi ju yva haꞌe javi áry, opa mbaꞌe re oĩ aguã."
49,4,11,"Haꞌe gui amongue pe omeꞌẽ apóstolo ikuai aguã, amboae pe ma profeta ikuai aguã, amboae kuery pe ma ayvu porã mombeꞌua rupi ikuai aguã, amboae kuery pe ma igreja re opena, eꞌỹ vy nhomboꞌea rupi ikuai aguã."
49,4,12,"Haꞌe rami vy omboꞌe uka porãmba ikyꞌa eꞌỹ vaꞌe kuery peteĩ-teĩ guembiapo ojapo kuaa aguã rami. Haꞌe rami vy Cristo rete omombaraeteve aguã, peteĩ rami meme jajerovia haꞌe Nhanderuete Raꞌy jaikuaa ete peve. Haꞌe rami vy ꞌrãe kakuaakue rami nhandekuai, Cristo rami ete nhandekuai peve opa mbaꞌe py,"
49,4,14,"kyrĩgue rami veꞌỹ nhandekuai aguã, opa marã rei nhanemboꞌe vaꞌe yvytu rami nhandereraa rã haꞌekueꞌỹ-kueꞌỹ katy rive jaa eꞌỹ aguã. Mbaꞌeta haꞌe kuery ma avakue ꞌarandua rami rive ꞌrã nhanemboꞌe, ijayvu kuaa vy nhanembotavypa ꞌrã guive."
49,4,15,"Haꞌe rami ꞌrãgue py anhetẽ vaꞌe rupi haꞌe mborayvu re nhandekuai vy opa mbaꞌe py nhandeyvateve ꞌrã javy Cristo rami ete nhandekuaia jaupity peve, mbaꞌeta haꞌe anho nhaneakã oiko."
49,4,16,"Hexe vy tete haꞌe javi oĩmba porã ꞌrã, joo rami ikuaia py. Peteĩ-teĩ regua joo rami meme haꞌe mborayvu re nhomombaraete vy haꞌe javi ꞌrã yvateve ovy."
49,4,17,"Jajeko rerova aguã re ijayvuaHaꞌe nunga rupi aipoaꞌe Senhor rery rupi: Pendekuaive eme amboae regua kuery reko rami, mbaꞌeta haꞌe kuery ma ipyꞌaa ovare eꞌỹ vaꞌe rupi rive ikuai."
49,4,18,"Haꞌe kuery ꞌarandua ma pytũmba. Mombyry ikuai Nhanderuete reko gui, inhakã ratãa rupi ae."
49,4,19,"Haꞌe kuery oxĩa noendu kuaavei vy opa marã rei ikuaia rupi ndojejokovei ma, haꞌe rami anho ikuaixe vy."
49,4,20,Haꞌe rã peẽ kuery ma haꞌe rami eꞌỹ peikuaa rakaꞌe Cristo reko.
49,4,21,"Mbaꞌeta anhetẽ ae Jesus regua anhetẽ vaꞌe pendu, haꞌe haꞌe rupi ete penemboꞌea."
49,4,22,"Penemboꞌea pendereko ymague peja aguã re, mbaꞌeta nhandereko ymague rupi vy nhandereko kyꞌave javy nhanhemoaruãa py jajekorepa vy. Haꞌe gui penemboꞌea penhembopyau uka aguã pendepyꞌa haꞌe peikuaa-a py,"
49,4,24,"haꞌe pendeko pyau py ju penhemonde aguã. Haꞌe vaꞌe ma Nhanderuete omoingo haꞌe rami ete pendekuai aguã, anhetẽ guigua teko porã haꞌe pendekyꞌa eꞌỹa rupi."
49,4,25,
49,4,26,"Pendevaia py teĩ pejejavy eme. Pendevaia gui pejepeꞌa kuerei ꞌrã kuaray oike eꞌỹ re,"
49,4,28,"Imonda vaꞌekue taꞌimondave eme. Haꞌe rami ꞌrãgue py tombaꞌeapo, opo py tojapo iporã vaꞌe, iporiaukueꞌi oipytyvõ aguã ojou aguã."
49,4,29,"Pendejuru gui toẽ eme ayvu vai, haꞌe rã ayvu porã anho, peteĩ-teĩ oikotevẽa rami penhomombaraete aguã. Haꞌe rami vy ꞌrã hendua kuery pe pendeayvua ojapo porã."
49,4,30,"Pemomboriau eme Nhanderuete Nheꞌẽ, mbaꞌeta opa mbaꞌe gui pendereraa jepe aguã ára peve guarã pendere omoĩ, ojeupegua kuery peikoa kuaa ukaarã.; , ; , "
49,4,31,"Pejepeꞌa ke pendevai reiaty gui, haꞌe gui penhenhandu vaikue reia, pendepoxy reia, penhomotareꞌỹa, pendeayvu vaikue reia haꞌe opa mbaꞌe vai gui."
49,4,32,"Haꞌe rami ꞌrãgue py joo rami meme pendekuai pejoayvu haꞌe penhomboaxya rupi. Pejoperdoa ke, Cristo re vy Nhanderuete pendeperdoaague rami avi."
49,5,1,"Haꞌe nunga rupi Nhanderuete rami ete ke pendekuai, taꞌy kuery hembiayvu vaꞌe vy."
49,5,2,"Mborayvu re pendekuai Cristo penderayvua rami, mbaꞌeta nhandere ojejuka uka rakaꞌe, Nhanderuete pe guekove ae omeꞌẽ heakuã porã vaꞌe omeꞌẽmby rami."
49,5,3,"Hendy vaꞌe haꞌe pytũ rupi ikuai vaꞌe re ijayvuaIkyꞌa eꞌỹ vaꞌe pendekuai vy ndaꞌevei neĩ pendeayvu aguã mbaꞌemo vai re: tavy reia, nhemboeko kyꞌaa, nhombaꞌe re pena reia, haꞌe nunga re."
49,5,4,"Ndaꞌevei pendeayvu vaikue aguã, peneꞌarandua rupi eꞌỹ pendeayvu aguã, neĩ penderoryai rei aguã. Haꞌe ramigua ma ndaꞌevei vaꞌe meme. Haꞌe rami ꞌrãgue py perovyꞌa tema Nhanderuete."
49,5,5,"Peikuaa pota ke povaꞌe nunga re: Cristo haꞌe Nhanderuete poꞌakaa ojekuaa jave peteĩve ndojejokoi rei vaꞌe mbaꞌeve ndojopyi ꞌrã, neĩ onhemboeko kyꞌa rei vaꞌe, nhombaꞌe re opena rei vaꞌe, mbaꞌeta haꞌe ramigua ma taꞌangaa ombojerovia vaꞌe rami meme."
49,5,6,"Avave rei pe penhembotavy uka eme ayvu ovareꞌỹ vaꞌe py, mbaꞌeta Nhanderuete ombopaga ꞌrã nonheꞌẽ rendui vaꞌe kuery haꞌe rami ikuaiague re."
49,5,7,Haꞌe nunga rupi mbaꞌeve pereko eme haꞌe kuery reve.–7.1
49,5,8,"Mbaꞌeta yma rupi, pytũ rupi pendekuai vaꞌekue ri aỹ ma Senhor re vy hexakã vaꞌe peiko. Pendekuai haꞌvy hendy vaꞌe raꞌy kuery rami ete, mbaꞌeta hendy vaꞌe guigua ma mborayvu, teko porã haꞌe anhetẽ vaꞌe rupi nhandekuaia.1 "
49,5,10,Peikuaa pota haꞌvy Senhor pembovyꞌaa rupi pendekuai aguã.
49,5,11,"Mbaꞌeve pereko eme pytũ rupigua mbaꞌemo vai apoa kuery reve, mbaꞌeta ovareꞌỹ vaꞌe meme. Haꞌe rami ꞌrãgue py peikuaa uka ndaꞌevei vaꞌea."
49,5,12,Mbaꞌeta haꞌe kuery nhemi rupi ojapo vaꞌe re nhandeayvu vy voi nhaxĩmba ꞌrã.
49,5,13,"Mbaꞌeta hendya py mbaꞌemo jaikuaa uka ramo ojekuaapa ꞌrã marã ramigua ete paa. Hendya py ojekuaa vaꞌe ma hexakã vaꞌe meme opyta, aipoeꞌia rami vy: “Reke vaꞌe, emyĩ ke, epuꞌã omano vaꞌekue mbyte gui, haꞌe gui Cristo nemoexakã ꞌrã.”"
49,5,15,"Haꞌe nunga rupi peiko kuaa pota. Pendekuaive eme hiꞌarandu eꞌỹ vaꞌe rami, haꞌe rã hiꞌarandu vaꞌe rami anho."
49,5,16,"Peiporu kuaa ke ára nhavõ, mbaꞌeta ara vai meme."
49,5,17,"Haꞌe nunga rupi pepyta eme hiꞌarandu eꞌỹ vaꞌe, vaꞌeri peikuaa pota Senhor oipota vaꞌe re."
49,5,18,"Pekaꞌu eme guive vinho py, mbaꞌeta opa marã rei nhanemoingo. Haꞌe rami ꞌrãgue py pendere Nheꞌẽ anho toĩ."
49,5,19,"Haꞌe rami vy jomeme pendeayvu salmos peporaei vy. Pendepyꞌa py Senhor pemboetea rupi peporaei hinos haꞌe Nheꞌẽ guigua mboraei. Opa mbaꞌe re Nhanderuete perovyꞌa riae, Senhor Jesus Cristo rery rupi."
49,5,21,Peteĩ-teĩ oipotaa rami peiko Cristo pemboetea rupi.
49,5,22,"Omenda vaꞌe kuery reko re ijayvuaHaꞌe rami vy kunhague ma ome oipotaa rami taꞌikuai, Senhor pe rami ete."
49,5,23,"Mbaꞌeta ime kuery ma guaꞌyxy akã ikuai, igreja kuery akã Cristo oikoa rami avi, heraa jepea guive oiko. Haꞌe vaꞌe ma hete."
49,5,24,Haꞌe gui igreja kuery Cristo oipotaa rami ikuaia rami avi kunhague voi opa mbaꞌe py taꞌikuai ome kuery oipotaa rami.
49,5,25,"Peẽ ime kuery voi peayvu ke pendaꞌyxy, Cristo igreja kuery oayvua rami avi, mbaꞌeta igreja kuery re vy guekove ae omeꞌẽ rakaꞌe,"
49,5,26,"ikyꞌa eꞌỹ vaꞌerã omoingo aguã yy py ojoi vy, ayvu omombeꞌua reve, guenonde ae igreja kuery oexa uka aguã hexakãmba vaꞌe, ipere haꞌe ixorĩmba rei eꞌỹ vaꞌe, haꞌe kuery re ivaikue reia, neĩ haꞌe vaꞌe regua oĩ eꞌỹ aguã, haꞌe rã ikyꞌa eꞌỹa anho."
49,5,28,Haꞌe rami avi ime kuery ma guete aeꞌi rami toayvu guaꞌyxy. Guaꞌyxy oayvu vaꞌe ma haꞌe ae ojeayvu.
49,5,29,"Mbaꞌeta guete ae ndoayvui vaꞌe jipoi. Haꞌe rami ꞌrãgue py nhamongaru haꞌe nhapena ꞌrã nhanderete re. Haꞌe rami ae avi Cristo opena igreja re,"
49,5,30,hete regua nhandekuai ramo.
49,5,31,"“Haꞌe nunga rupi avakue oeja ꞌrã nguu haꞌe oxy, guaꞌyxy reve joguereko aguã, mokoĩ ꞌrãgue py peteĩꞌi toꞌo ikuai aguã”, heꞌiague rami."
49,5,32,"Povaꞌe ma ndoikuaa ukai pyre iporã ete vaꞌe, mbaꞌeta Cristo haꞌe igreja re xeayvu."
49,5,33,"Haꞌe rami avi peẽ kuery voi peteĩ-teĩ peayvu ꞌrã pendaꞌyxy peẽ ae pejeayvua rami, haꞌe kunhague voi tomboete ome.; "
49,6,1,"Tuu haꞌe taꞌy kuery reko re ijayvuaPeẽ taꞌy haꞌe tajy kuery voi Senhor re vy penheꞌẽ rendu ꞌrã penderu haꞌe pendexy, mbaꞌeta haꞌe rami vy ꞌrã haꞌevea rami pendekuai,"
49,6,2,"“Pemboete ꞌrã penderu haꞌe pendexy”, heꞌiague rami. Haꞌe vaꞌe ojapo uka pyre ma jypyꞌigua nhanemoingo porã aguã regua ayvu reve ou, po rami: “Kovaꞌe yvy re peiko porã haꞌe peikove puku aguã”, heꞌi vaꞌekue."
49,6,4,Haꞌe gui peẽ tuu kuery ma pembopoxy rei eme pendaꞌy haꞌe penderajy kuery. Haꞌe rami ꞌrãgue py Senhor guigua ꞌarandu rupi ꞌrã pemoꞌarandu haꞌe pemongeta.
49,6,5,"Escravo haꞌe joguerekoa kuery reko re ijayvuaHaꞌe gui peẽ escravo kuery ma penheꞌẽ rendu ke pendererekoa ngoꞌo re ikuai vaꞌe. Pemboetea rupi pejererokyje pendepyꞌa haꞌe javi py, Cristo pemboetea rami avi."
49,6,6,"Ndaꞌevei pendererekoa oexaa py rive pembaꞌeapo porã aguã, avakue rive pendererovyꞌa eꞌỹ aguã. Haꞌe rami ꞌrãgue py Cristo rembiguai peiko vy pendepyꞌa py guive pejapo Nhanderuete oipota vaꞌe."
49,6,7,"Penekyreꞌỹa py pembaꞌeapo, Senhor pe rami, avakue pe riveꞌỹ."
49,6,8,"Mbaꞌeta jaikuaa iporã vaꞌe rupi nhandekuai rire peteĩ-teĩ rekovia jajopy ꞌrãa Senhor po gui, escravo haꞌe escravo eꞌỹ teĩ."
49,6,9,"Haꞌe gui peẽ joguerekoa kuery voi, haꞌe rami ae pereko porã penembiguai kuery. Pemongyje rei eme, mbaꞌeta peikuaa haꞌe kuery Senhor haꞌe pende-Senhor yva re oikoa. Haꞌe vaꞌe ma peteĩ regua rive joegui oayvuve vaꞌeꞌỹ.–4.1, ; , ; "
49,6,10,"Nhanderuete guigua tembiporu re ijayvuaHaꞌe gui ma penembaraete tema Senhor re, ipoꞌakaa rupi ae."
49,6,11,"Pendejee pemoĩ Nhanderuete guigua tembiporu haꞌe javi, pendere anha opuꞌã rã peĩ atã aguã.; , ; "
49,6,12,"Mbaꞌeta nhande kuery re avakue eꞌỹ opuꞌã, haꞌe rã yva regua huvixa kuery, ipoꞌakakueve, ko yvy pytũ guy rupigua rerekoa kuery, haꞌe nheꞌẽ vai arai guy rupigua."
49,6,13,"Haꞌe nunga rupi peraa ke Nhanderuete guigua tembiporu haꞌe javi, ara vai ovaẽ rã peĩ atã aguã, haꞌe gui opa pendepoꞌakapa ma rire pejeity uka eꞌỹ re peneꞌaĩ aguã."
49,6,14,"Haꞌe gui peĩ atã aguã ma kuꞌakuaa rami pemoĩ ꞌrã anhetẽ vaꞌe, haꞌe teko porã voi pemoĩ pexo regua rami."
49,6,15,"Pendepy regua rami pemoĩ penekyreꞌỹa, peiko katu aguã ayvu porã Nhanderuete reve peteĩ rami nhanemoingoa regua pemombeꞌu aguã."
49,6,16,"Huꞌy jokoarã pereko riae ke pejeroviaa, poromboeko vaia huꞌy hendy vaꞌe omombo rã pemboguepa aguã."
49,6,17,"Ngora ratãrã ma peraa peo jepea, haꞌe Nheꞌẽ guigua kyxe guive. Haꞌe vaꞌe ma Nhanderuete ayvu."
49,6,18,"Nhanderuete pe penhemboꞌe pavẽ re, Nheꞌẽ re vy pejerure riae. Haꞌe rami aguã peiko kuaa pota tema, peĩ atã guive ikyꞌa eꞌỹ vaꞌe kuery haꞌe javi re pejerurea py."
49,6,19,"Xere voi ke pejerure, xeayvu ta rã xeayvurã omeꞌẽa aguã, akyjea py eꞌỹ amombeꞌu aguã ayvu porã ndoikuaa ukai pyre. Mbaꞌeta haꞌe rami aguã ae aĩ nhuã py, Jesus rery rupi ayvu mombeꞌuarã. Tove Cristo re vy akyjea py eꞌỹ tamombeꞌu, amombeꞌu aguã rami ae rire."
49,6,21,
49,6,22,"Haꞌe rami aguã ae xee ambou aỹ, marã rami pa roikoa peikuaa aguã, peẽ voi pendepyꞌa guaxu aguã."
49,6,23,"Ogueroayvu porãagueIrmão kuery, tapendu mbyꞌa porã, mborayvu haꞌe pejeroviavea guive, Nhanderuete haꞌe Senhor Jesus Cristo guigua meme."
49,6,24,Tove nhande-Senhor Jesus Cristo oayvu ete vaꞌe kuery haꞌe javi toendu nhanemboaxya.
50,1,1,Filipos pygua kuery pe Paulo ombopara vaꞌekue
50,1,2,"Tove peẽ kuery tapendu penemboaxya haꞌe mbyꞌa porã Nhanderuete, Senhor Jesus Cristo Ru vaꞌe guigua."
50,1,3,Filipos pygua kuery re oguerovyꞌa haꞌe ojerureaguePeẽ kuery re xemaꞌenduꞌa nhavõ arovyꞌa Xeruete.
50,1,4,Anhemboꞌe nhavõ peẽ kuery haꞌe javive re ajerure riae avyꞌa reve.
50,1,5,Xemaꞌenduꞌa jypyꞌi guive aỹ peve ayvu porã mombeꞌua rupi xereve penheaꞌã pekuapya re.
50,1,6,Mbaꞌeta xee aikuaa porã Cristo Jesus oua ára peve peẽ kuery re mbaꞌemo porã moĩ ypyare omoĩmba ꞌrãa.
50,1,7,"Haꞌeve peẽ kuery re xemaꞌenduꞌa riae aguã, mbaꞌeta xepyꞌa re aendu roayvua. Mbaꞌeta Nhanderuete xemboaxy vy ixupe ambaꞌeapo aguã xemoĩ rire peẽ kuery xepytyvõ pekuapy nhuã py aĩ rã, haꞌe ayvu porã anhetẽ vaꞌe amombeꞌua rupi guive."
50,1,8,Nhanderuete oikuaa peẽ kuery haꞌe javive roexaxea. Haꞌe rami aguã ma Cristo Jesus gui ae aendu.
50,1,9,"Po rami ajerure ixupe: Pendere tomoĩve heravy mborayvu, mbaꞌemo peikuaa porãve haꞌe opa mbaꞌe py peneꞌarandua reve,"
50,1,10,"iporã vaꞌe anho pendejee guarã peiporavo aguã, ikyꞌa eꞌỹ vaꞌe haꞌe ojou vaipy eꞌỹ pendekuai aguã Cristo ára pyguarã,"
50,1,11,Jesus Cristo guigua teko porã anho pexa uka rã Nhanderuete oguerovyꞌaa haꞌe omboetea aguã.
50,1,12,", ; , "
50,1,14,Haꞌe ramo irmão kuery voi Senhor káuxa nhuã py aĩa heta oikuaa vy ipyꞌa guaxu vy ndokyjevei okuapy Nhanderuete ayvu omombeꞌu aguã.
50,1,15,"Ikuai avi amongue eteꞌi xere ijaꞌe eꞌỹa rupi Cristo regua ayvu omombeꞌu vaꞌe, xegui onhemboyvatevexe vy rive. Haꞌe rã amboae kuery ma anhetẽ rupi omombeꞌu. Haꞌe vaꞌe kuery ma porayvua rupi ayvu omombeꞌu, mbaꞌeta oikuaa ayvu porã mombeꞌuarã xemoĩague. Haꞌe rã amboae kuery ma onhemboyvate reixe vy rive omombeꞌu Cristo regua, anhetẽ rupi eꞌỹ, mbaꞌeta haꞌe kuery ojapoxe nhuã py aĩa py ajexavaive aguã rami."
50,1,18,"Haꞌe rami teĩ xee ma ndaikuaa potai. Mbaꞌeta anhetẽ rupi, haꞌeꞌỹ vy anhetẽ rupi eꞌỹ teĩ Cristo omombeꞌua ramo avyꞌa, haꞌe avyꞌa tema ꞌrã guive."
50,1,19,Mbaꞌeta po rami aikuaa porã: Xere pejerure ramo Jesus Cristo Nheꞌẽ xepytyvõ ꞌrã opa mbaꞌe gui aa jepe aguã.
50,1,20,"Xee aipota ete vaꞌe, haꞌe ajeroviaa ma mbaꞌeve py axĩmba eꞌỹ aguã. Haꞌe rami ꞌrãgue py xepyꞌa guaxu aguã, aiko jepiaty rami aỹ voi xee aikoa rupi Cristo omboetea aguã, aikove eꞌỹ vy amano teĩ."
50,1,21,"Mbaꞌeta xevy pe ma aikovea Cristo pe aiko aguã, haꞌe rã amano aguã ma ajoupave aguã."
50,1,22,"Haꞌe rami teĩ, xeroꞌo re aikove teri reve ambaꞌeapoa rupi iporã vaꞌe oiko ramo xee ndaiporavo kuaai, mbaꞌeta mokoĩ rami aendu. Mbaꞌeta aaxe Cristo reve aiko aguã. Haꞌe vaꞌe ma opa mbaꞌe gui haꞌeveve vaꞌe."
50,1,24,Haꞌe rami avi xeroꞌo re ranhe aikove vy ꞌrãe peẽ kuery roipytyvõve.
50,1,25,"Haꞌe nunga rupi aikuaa porã peẽ kuery haꞌe javi reve apytave ranhe ꞌrãa, pevyꞌa haꞌe pejeroviave aguã,"
50,1,26,mbaꞌeta peẽ kuerya py ju avaẽ rã xerexa vy perovyꞌave ꞌrã Cristo Jesus.
50,1,27,"Cristo reve vy peteĩ rami nhanheaꞌã aguã re ijayvuaOpa mbaꞌe gui haꞌeveve vaꞌe ma Cristo regua ayvu porã omboetea aguã rami pendekuai aguã. Haꞌe rami rã peẽ kuery roexa vy aa, haꞌeꞌỹ vy ndaai teĩ pendekuaia omombeꞌua rã aendu vy aikuaa ꞌrã peteĩ Nheꞌẽ re peĩ atãa, haꞌe peteĩꞌi rami penheaꞌã pekuapya ayvu porã rupi jajeroviaa re,"
50,1,28,"mbaꞌeve py nhanderovaigua kuery gui pekyje eꞌỹ re. Haꞌe kuery ma haꞌe rami pendekuaia oexa vy oikuaa okanhy aguã rami ikuaia, haꞌe rã peẽ kuery ma peikuaa Nhanderuete re vy peo jepe ꞌrãa."
50,1,29,"Mbaꞌeta pendevy pe omeꞌẽ Cristo káuxa pendekuai axy aguã, hexe pejerovia aguã anho eꞌỹ,"
50,1,30,"mbaꞌeta peẽ voi penheaꞌã pekuapy ymave rupi pexa rã xee anheaꞌãague rami, haꞌe aỹ pendu rã anheaꞌãa rami avi., "
50,2,1,"Jajoayvu haꞌe joegui nhanhemoꞌyvyĩꞌive aguã re ijayvuaHaꞌe nunga rupi Cristo re vy penembaraetea pendu vy, penderayvua py pendepyꞌa guaxu, Nheꞌẽ reve peteĩ rami pendekuai, haꞌe pendeporayvua rupi penhomboaxya pendu vy,"
50,2,2,"haꞌe rami vy xembovyꞌa ke opa mbaꞌe py, peteĩ rami peikuaa vy, jomeme pejoayvu, peteĩ rami anho pendepyꞌa, haꞌe pendepyꞌa py peteĩꞌi ramigua anho pendu vy.; "
50,2,3,"Mbaꞌeve pejapo eme penhemboyvatea rupi, neĩ pejejou porã reia rupi guive. Haꞌe rami ꞌrãgue py penhemoꞌyvyĩꞌi vy peteĩ-teĩ penhomboyvateve ꞌrã pendejegui."
50,2,4,"Pemoĩ peteĩ-teĩ peẽ ae peipotaa rami riveꞌỹ pendekuai aguã, haꞌe rã amboae kuery oipotaa rami."
50,2,5,"Cristo onhemoꞌyvyĩꞌiague rami avi nhande voi nhandekuai aguã re ijayvuaPeẽ voi pendejee pemoĩ Cristo Jesus pyꞌa re oĩ vaꞌe ramigua,"
50,2,6,mbaꞌeta haꞌe vaꞌe ma Nhanderuete rami ete oiko vaꞌeri nonheaꞌãi rakaꞌe Nhanderuete rami riae yvate aguã.
50,2,7,"Haꞌe rami ꞌrãgue py ojegui haꞌe ae yvatea oipeꞌa vy tembiguai rami ju oiko, ava ojeapo vy. Haꞌe rami vy ava rami ojekuaa vy"
50,2,8,onhemoꞌyvyĩꞌive ete. Haꞌe vy onheꞌẽ rendu kuruxu re eteve voi ojejuka uka peve.
50,2,9,"Haꞌe rami rire Nhanderuete omboyvate ju pavẽ áryve, haꞌe heryrã omeꞌẽ tery ikuai vaꞌe gui yvateve vaꞌe,"
50,2,10,"Jesus rery pavẽ omboete vy guenapyꞌã re oĩ aguã, yva re, yvy re haꞌe yvy guýry ikuai vaꞌe guive,"
50,2,11,"haꞌe gui haꞌe javive “Jesus Cristo ae Senhor oiko” heꞌi okuapy aguã, Nhanderuete omboetea rupi."
50,2,12,"Jaa jepea jaexa uka aguã re ijayvuaHaꞌe ramo xerembiayvu kuery, peẽ kuery xenheꞌẽ rendu riae pekuapy xerexaa rupi anho eꞌỹ, aỹ peẽ kuerya py naĩ jave katuve ma. Haꞌe rami vy peo jepea pexa uka-ukave tema pejererokyje haꞌe peryryipaa rupi,"
50,2,13,mbaꞌeta Nhanderuete ae pendere ojapo ꞌrã haꞌe oipotaa rami pendekuaixe haꞌe pendekuai ete aguã rami.
50,2,14,"Opa mbaꞌe pejapoa py pendeayvu rei eme, haꞌe pejogueroꞌa rei eme guive,"
50,2,15,"ojou vaipy eꞌỹ haꞌe anhetẽ rupigua pendekuai aguã. Haꞌe rami vy heko vai haꞌe opa marã rei ikuai vaꞌe mbyte pendekuaia rupi pexa uka ꞌrã Nhanderuete raꞌy kuery ikyꞌa eꞌỹ vaꞌe peikoa. Mbaꞌeta haꞌe kuery mbyte rupi tataendy rami penerexakã peikovy kovaꞌe yvy re,"
50,2,16,tekove regua ayvu re peĩ atã vy. Haꞌe rami rire Cristo oua ára py xee roguerovyꞌa ꞌrã nanheaꞌã rivei neĩ nambaꞌeapo rivei rire.
50,2,17,"Haꞌe gui xapyꞌa rei xeruguy omoẽa ꞌrã Nhanderuete pe mymba omeꞌẽmby rami, pejeroviaa pemeꞌẽ vaꞌe irũrã. Haꞌe rami teĩ ae ma xee avyꞌa ꞌrã, haꞌe peẽ kuery haꞌe javi reve ꞌrã arovyꞌa."
50,2,18,"Haꞌe rami rã peẽ voi ke pevyꞌa, haꞌe xererovyꞌa guive."
50,2,19,"Paulo oirũ kuery Timóteo haꞌe Epafrodito omombeꞌuagueHaꞌe gui Senhor Jesus re ajerovia peẽ kuerya py ambou voi aguã Timóteo, pendekuaia aikuaa vy xee voi avyꞌa aguã."
50,2,20,Mbaꞌeta xeirũ mboae ndarekoi xee rami oendu vaꞌerã anhetẽ rupi peẽ kuery re opena aguã.
50,2,21,"Mbaꞌeta amboae kuery ma haꞌe kuery ae oipotaa rami ikuaixe, Cristo oipotaa rami eꞌỹ."
50,2,22,"Haꞌe rã Timóteo ma peẽ voi peikuaa ae heko porã vaꞌe oikoa, mbaꞌeta ayvu porã mombeꞌua rupi xerupive ombaꞌeapo nguu pe rami."
50,2,23,"Amondouka voi aguã rami aiko, xere mbaꞌemo oiko vaꞌe aikuaa vyve."
50,2,24,Senhor re ajerovia aikovy hareꞌỹ re xee voi aju aguã.
50,2,25,"Haꞌe rami teĩ ajou porã peẽ kuerya py ambou ranhe aguã Epafrodito. Haꞌe vaꞌe ma xe-irmão, xereve ombaꞌeapo haꞌe onheaꞌã vaꞌety. Haꞌe vaꞌe ma peẽ kuery pemondouka avi rakaꞌe, aiko axy rã xepytyvõ aguã."
50,2,26,"Haꞌe ramo peẽ kuery haꞌe javive penderexaxe ete oikovy, haꞌe ipyꞌa eta rei guive, mbaꞌeta imbaꞌeaxya penduague ixupe omombeꞌua rã oendu rire."
50,2,27,"Anhetẽ imbaꞌeaxy vy omano raiꞌi vaꞌekue, teĩ Nhanderuete omboaxy. Haꞌe anho eꞌỹ, xee voi xemboaxy avi, xeporiauve ju eꞌỹ aguã."
50,2,28,"Haꞌe nunga rupi ajapurave tema ambou aguã, pexa ju vy perovyꞌa aguã, haꞌe xee voi ndaxeporiau vaipavei aguã."
50,2,29,"Haꞌe ramo Senhor re vy pemovaẽ ke perovyꞌa ete reve, haꞌe pemboete tema haꞌe ramigua avakue haꞌe javi."
50,2,30,"Mbaꞌeta Cristo pe ombaꞌeapoa rupi omano raiꞌi vaꞌekue ndojeayvuveikue py, peẽ kuery naxepytyvõ reguavei rã xepytyvõ aguã."
50,3,1,
50,3,2,"Anhetẽ rupi eꞌỹ nhomboꞌe vaꞌe kuery gui nhanheangu aguã re ijayvuaPenheangu ke jagua rami heko vai vaꞌe kuery gui, mbaꞌeta haꞌeveꞌỹa rami ombaꞌeapo, haꞌe anhetẽ rupi eꞌỹ jopire omboi uka vaꞌe.“Jagua rami heko vai vaꞌe” heꞌia kuery ma nhomboꞌea rupi “Judeu reko rami pendekuai ramo anho ꞌrã Nhanderuete pendereraa jepe” heꞌi rive vaꞌe."
50,3,3,"Haꞌe rã nhande kuery ma opire omboi uka vaꞌe ete nhandekuai, mbaꞌeta Nheꞌẽ rupi nhamboete Nhanderuete, jarovyꞌa Cristo Jesus, haꞌe rã toꞌo re ma ndajajeroviai vaꞌe."
50,3,4,"Haꞌeve ꞌrãgue teĩ xee toꞌo re ajerovia aguã. Amongue vaꞌe toꞌo re ojerovia aguã haꞌeve vaꞌe rire xee katuve ꞌrãgue, mbaꞌeta oito ára arekoa py xepire omboia vaꞌekue, Israel ramymino aiko, Benjamim kuery regua, hebreu kuery gui xetuiꞌi vaꞌekue hebreu eterã. Fariseu regua aiko vy lei rupi anheaꞌã vaꞌekue."
50,3,6,"Anheaꞌãve ete vy igreja kuery re apuꞌã rei vaꞌekue. Lei guigua teko porã rupi aiko ramo xejou porã pavẽ karamboae., "
50,3,10,"Haꞌe rami vy Cristo aikuaa ete aguã, haꞌe omanoague gui imboete jevyare poꞌakaa guive. Hexeve aiko axyxe avi, omanoague py guive aikoxe haꞌe rami, marã rami vy pa aupity avi aguã amanoague gui anhemboete ju aguã."
50,3,12,"Yvate katy nhanerenoĩa re ijayvuaXee ma “Aupitypa ma” ndaꞌei, neĩ “Opa mbaꞌe py xereko porã” ndaꞌei guive. Haꞌe rami teĩ anheaꞌãve tema aupity aguã Cristo Jesus ojeupe guarã xejogua vy xerenonderã omoĩ vaꞌekue."
50,3,13,"Irmão kuery, xee ma “Aupitypa ma” ndaꞌei, teĩ peteĩꞌi rupi ma anheaꞌã aikovy: Mbaꞌemo xerakykue opyta vaꞌe gui xerexarai vy anheaꞌã tema xerenonderã oĩ vaꞌe re anho."
50,3,15,Jajeroviaa rupi nhanembaraete vaꞌe ma haꞌe rami ae ꞌrã jaikuaa. Haꞌe gui amboae rami ri peikuaa ramo haꞌe nunga avi Nhanderuete oikuaa uka ꞌrã pẽvy. Haꞌe rami vy peteĩ-teĩ jaupity maague rupi tema nhandekuai.
50,3,17,"Cristo kuruxu regua ayvu rovaigua kuery re ijayvuaIrmão kuery, peẽ avi ke xee aikoa rami tema pendekuai, haꞌe ore rami ikuai vaꞌe reko re guive peikuaa porã pota."
50,3,18,"Mbaꞌeta nhanembyte rupi heta ikuai Cristo kuruxu rovaigua kuery. Haꞌe vaꞌe kuery reko gui mbovykue rei eꞌỹ xee romonheangu, haꞌe aỹ xerexay reve ju xeayvu haꞌe rami."
50,3,19,"Haꞌe kuery ma okanhy aguã rami ikuai, ombojerovia guyepy ae rive, haꞌe oguerovyꞌa ogueroxĩ ꞌrã vaꞌekue, mbaꞌemo kovaꞌe yvy regua re anho ndaꞌeveive vy."
50,3,20,"Haꞌe rã nhande kuery retã ma yva re oĩ, haꞌe nharõ jaikovy nhandereraa jepea Senhor Jesus Cristo haꞌe gui ou rã guarã."
50,3,21,"Mbaꞌeta ou vy ombopyaupa ꞌrã nhanderete ikangy vaꞌe, guete hexakãmba vaꞌe rami avi nhanemboete jevy vy. Opoꞌakaa rupi ꞌrã haꞌe rami nhanemoingo, opa mbaꞌe re ipoꞌaka vaꞌe vy."
50,4,1,"Haꞌe nunga rupi irmão kuery xerembiayvu vaꞌe, haꞌe rami ae tema penembaraete Senhor re. Pendere xemaꞌenduꞌa riae, mbaꞌeta arovyꞌa vaꞌe haꞌe xembovyꞌaarã peiko."
50,4,2,"Evódia haꞌe Síntique pe ojerure, haꞌe gui javyꞌa haꞌe nhanhemboꞌe aguã re ijayvuaEvódia haꞌe Síntique pe ajerure Senhor re vy peteĩ rami ju oikuaa aguã."
50,4,3,"Haꞌe gui ndee xeirũ anhetẽ vaꞌe pe ma ajerure avi haꞌe vaꞌe kunhague reipytyvõ aguã, mbaꞌeta xereve mokoĩve onheaꞌã vaꞌekue ayvu porã mombeꞌua rupi, Clemente haꞌe xepytyvõa kuery mboae reve guive. Haꞌe kuery rery oĩ ma kuaxia tekove oguereko vaꞌe kuery rery oĩa re."
50,4,4,Pevyꞌa riae ke Senhor re. Peteĩgue ju aipoaꞌe: Pevyꞌa riae ke.
50,4,5,Pavẽ pe pexa uka haꞌeve vaiꞌi peikoa. Senhor mombyry eꞌỹ oĩ.
50,4,6,"Pendepyꞌa eta rei eme mbaꞌeve re. Haꞌe rami ꞌrãgue py, opa mbaꞌe py Nhanderuete pe pejerure peikotevẽ vaꞌe re. Penhemboꞌe haꞌe pejerure tema perovyꞌa reve."
50,4,7,"Haꞌe ramo mbyꞌa porã opa mbaꞌe jaikuaa vaꞌe gui iporãve vaꞌe rupi Nhanderuete opena ꞌrã penekuraxõ haꞌe pendepyꞌa re, Cristo Jesus re vy."
50,4,8,
50,4,9,"Haꞌe gui pejapo mbaꞌemo xegui peikuaa, pejopy, pendu haꞌe pexa vaꞌekue ramigua. Haꞌe ramo Nhanderuete mbyꞌa porã meꞌẽa oiko ꞌrã pendereve."
50,4,10,"Filipos pygua kuery re Paulo oguerovyꞌaagueArovyꞌa ete Senhor, mbaꞌeta peteĩgue ju pexa uka xepytyvõxea. Haꞌe rami aguã pendu ae ma vaꞌekue, teĩ pexa uka aguã novaẽi teri vaꞌekue."
50,4,11,"Xevy pe mbaꞌemo oata ramo eꞌỹ haꞌe rami xeayvu, mbaꞌeta oiko vaꞌe py rei aikuaa avyꞌa aguã. Aikuaa omoꞌyvyĩꞌimby haꞌe omboetevepy aiko aguã. Opa mbaꞌe py, opa marãgua oiko vaꞌe py avyꞌa kuaa, arekopaa py haꞌe anhembyayia py, ajoupaa py haꞌe xeporiaua py."
50,4,13,Opa mbaꞌe aropoꞌaka ꞌrã xemombaraetea re vy.
50,4,14,Haꞌe rami avi aiko axy rã peẽ kuery haꞌevea rami xemoirũ uka.
50,4,15,"Filipos pygua kuery, jypyꞌi ayvu porã pendu jave pendeyvy Macedônia gui aa ramo jipoi rakaꞌe igreja mboae mbaꞌemo omeꞌẽa py xepytyvõ vaꞌe, peẽ kuery anhoꞌi eꞌỹ vy. Haꞌe rami peikuaa porã."
50,4,16,"Mbaꞌeta Tessalônica tetã py aĩa peve peteĩgueꞌi eꞌỹ, mokoĩgue peraa uka rakaꞌe aipota vaꞌe oata eꞌỹ aguã."
50,4,17,"Haꞌe rami vy “Pemeꞌẽve ke xevy” ndaꞌei, mbaꞌeta xee aipota vaꞌe ma peẽ ae pendejeupe guarã pejoupave aguã."
50,4,18,"Mbaꞌeta xee ajopypa ma, arekopa ramo mbaꞌeve ndoatavei, mbaꞌemo peẽ kuerya gui Epafrodito ogueru vaꞌekue xepo py omboaxapa rire. Haꞌe nunga ma heakuã porã vaꞌe rami oĩ Nhanderuete pe omeꞌẽmby ojou porã vaꞌerã, imbovyꞌaarã."
50,4,19,"Haꞌe nunga rupi Cristo Jesus re vy Xeruete ojou ukapa ꞌrã peikotevẽ vaꞌe, guexakãa py oguerekopa ete vaꞌe vy."
50,4,20,Nhanderuete tomboetea arakaꞌeve rã peve. Amém.
50,4,21,Oxarura reve opaa py ijayvuaguePemombeꞌu ke axaruraa ikyꞌa eꞌỹ vaꞌe kuery Cristo Jesus re ikuai vaꞌe haꞌe javi pe. Irmão kuery xerevegua oxarura uka pẽvy.
50,4,22,"Ikyꞌa eꞌỹ vaꞌe kuery haꞌe javi avi oxarura uka pẽvy, César ro pygua kuery voi."
50,4,23,Tove penenheꞌẽ py tapendu Senhor Jesus Cristo penemboaxya.
51,1,1,Colossos pygua kuery pe Paulo ombopara vaꞌekueOxarura reve ijayvu vy omboypyagueXee Paulo ma Nhanderuete oipotaa rami vy Jesus Cristo pegua apóstolo aiko. Irmão Timóteo reve
51,1,2,"roxarura peẽ irmão kuery Colossos py pendekuai vaꞌe pe. Ikyꞌa eꞌỹ vaꞌe peiko, haꞌe Cristo re pejerovia ete vaꞌe. Tove peẽ kuery tapendu Nhanderuete penemboaxya haꞌe mbyꞌa porã."
51,1,3,"Peẽ kuery re ronhemboꞌe vy roguerovyꞌa riae Nhanderuete nhande-Senhor Jesus Cristo Ru vaꞌe, mbaꞌeta omombeꞌua rã roendu Cristo Jesus re pejeroviaa, haꞌe ikyꞌa eꞌỹ vaꞌe kuery haꞌe javi peayvu pekuapya."
51,1,5,Haꞌe rami pendekuai pearõ vy yva re pendevy guarã omoĩ porã mbyre. Haꞌe nunga ma yma voi pendu vaꞌekue ayvu porã anhetẽ vaꞌe
51,1,6,"peẽ kuerya rupi omombeꞌua rã. Yvy jave re heta-etave ayvu porã oguerovia vy ojeko rerovaa. Peẽ kuery voi ayvu anhetẽ vaꞌe Nhanderuete nhanemboaxya regua pendu vy peikuaa ára guive haꞌe rami ae avi pendekuai,"
51,1,7,"Epafras penemboꞌe ramo. Haꞌe vaꞌe ma orerembiayvu, ore reve Cristo rembiguai avi oiko, haꞌe peẽ kuery pytyvõa rupi Cristo pe ombaꞌeapo vaꞌe ojeroviapy."
51,1,8,Haꞌe vaꞌe ma orevy ju omombeꞌu Nheꞌẽ reve vy mborayvu re pendekuaia.
51,1,9,"Colossos pygua kuery re Paulo ojerureagueHaꞌe rami pendekuaia roendu guive ndoropytuꞌui peẽ kuery re ronhemboꞌea gui. Rojerure Nhanderuete oipota vaꞌe peikuaa porã ete aguã, opa mbaꞌe py Nheꞌẽ gui peneꞌarandu haꞌe peikuaapa aguã guive."
51,1,10,"Haꞌe rami vy Senhor pegua ete pendekuai aguã, opa mbaꞌe py pembovyꞌa, joupe pejapo porã, haꞌe Nhanderuete peikuaa porãve peovy aguã."
51,1,11,"Ajerure avi opa mbaꞌe py penemombaraete aguã opoꞌakaa hexakãmba vaꞌe py, opa mbaꞌe py peĩ atã haꞌe peropoꞌakapa aguã rami, haꞌe gui pevyꞌa reve Penderu perovyꞌa aguã opa mbaꞌe py, mbaꞌeta haꞌe ae penemoingo hexakãa py ikyꞌa eꞌỹ vaꞌe kuery peguarã peupity avi aguã rami."
51,1,13,"Cristo reko haꞌe mbaꞌemo ojapo vaꞌe iporã etea re ijayvuaMbaꞌeta nhandereraa jepe rakaꞌe pytũ poꞌakaa gui, haꞌe Guaꞌy oayvu vaꞌe poꞌakaa py ju nhandereru. Mbaꞌeta hexe vy ae jaupity jaa jepe aguã, jajejavyague omboguepa ramo."
51,1,15,"Haꞌe ma Nhanderuete jaexa eꞌỹ vaꞌe rami ete oiko, temimoingo haꞌe javi renondegua guive."
51,1,16,"Mbaꞌeta hexe vy omoingo rakaꞌe yva haꞌe yvy re ikuai vaꞌe haꞌe javi, jaexa vaꞌe haꞌe jaexa eꞌỹ vaꞌe guive, haꞌe gui huvixa kuery, yvatekueve, imbaraetekueve haꞌe ipoꞌakakueve vaꞌe teĩ. Opa mbaꞌe Jesus rupi ae omoingo rakaꞌe, haꞌe ixupe guarã meme ikuai."
51,1,17,"Opa mbaꞌe oiko eꞌỹ mbove oiko ae ma guive, haꞌe hexe vy opa mbaꞌe oĩmba porã.; "
51,1,18,"Igreja nhandekuai vaꞌe ma hete, haꞌe rã haꞌe ma nhaneakã. Jypyꞌigua oiko, omanoague gui haꞌe ranhe onhemboete ju vaꞌekue, pavẽ gui yvateve vaꞌe oiko aguã opa mbaꞌe py."
51,1,19,Mbaꞌeta Nhanderuete oipotaa rami vy ojapo guexegua haꞌe javi Cristo re avi oĩmba aguã.
51,1,20,"Haꞌe gui kuruxu re huguy omoẽ uka vy peteĩ rami ju guexeve nhanemoingo, Cristo rupi opa mbaꞌe ogueru ju aguã ojee, yvy haꞌe yva re ikuai vaꞌe haꞌe javi."
51,1,21,"Peẽ kuery voi ojee pendereru, ymave rupi teko vai rupi anho pendekuai vy pendepyꞌa py hexevegua eꞌỹ, hovaigua pendekuai vaꞌekue ri."
51,1,22,"Haꞌe gui aỹ ma pendereru ju ojee, Cristo guete haꞌe ngoꞌo reve omanoa py, guenonde penderexa uka aguã ikyꞌa eꞌỹ vaꞌe, jejavya oĩa eꞌỹ vaꞌe, haꞌe ojou vaipy eꞌỹ."
51,1,23,"Pejeroviaa re peĩ atã ri haꞌe rami ꞌrã pendekuai, pendepyꞌapy guive penembaraete reve, haꞌe ayvu porã regua pearõa gui ndapejepeꞌai vy. Haꞌe vaꞌe ayvu pendu vaꞌekue ma yva guýry ikuai vaꞌe haꞌe javi pe omombeꞌua. Xee Paulo voi imombeꞌuarã xemoĩa."
51,1,24,"Ayvu porã oikuaa uka pyre re Paulo ijayvuagueAỹ peẽ kuery re vy aiko axya rupi avyꞌa, mbaꞌeta xeroꞌo re aiko axyve Cristo oiko axyague rami. Hete re vy aiko axy. Haꞌe vaꞌe ma igreja."
51,1,25,"Mbaꞌeta Nhanderuete xemoĩ karamboae igreja kuery rembiguairã, peẽ kuerya rupi voi Nhanderuete ayvu amombeꞌupa aguã."
51,1,26,"Haꞌe vaꞌe ayvu ma ndoikuaa ukai vaꞌekue ymave rupi ikuai vaꞌe pe. Haꞌe rã aỹ ma ikyꞌa eꞌỹ vaꞌe kuery pe oikuaa uka. Mbaꞌeta nhande kuery pe Nhanderuete oipotaa rami vy po rami oikuaa uka: peẽ judeu eꞌỹ vaꞌe kuery peguarã voi oguereko iporã ete vaꞌe ndoikuaa ukai vaꞌekue, peẽ kuery re voi Cristo oĩ aguã. Haꞌe rami rã peẽ voi pearõ pekuapy hexakã ojekuaa rã guarã."
51,1,28,"Cristo regua ae romombeꞌu. Romongeta pavẽ, haꞌe ꞌarandua haꞌe javi rupi romboꞌe guive, henonde haꞌe javive roexa uka aguã Cristo re vy opa mbaꞌe py ojerovia porã vaꞌe."
51,1,29,"Haꞌe rami aguã ae xee ambaꞌeapo, anheaꞌã ete aikovy, ipoꞌakaa xere oĩ vaꞌe xemombaraete rã."
51,2,1,"Colossos pygua kuery oipytyvõxea re Paulo ijayvuagueMbaꞌeta aipota peikuaa peẽ kuery re vy anheaꞌã ete aikovya, Laodicéia re ikuai vaꞌe haꞌe xerexa eꞌỹ teri vaꞌe haꞌe javi re vy guive."
51,2,2,"Haꞌe rami rã pendepyꞌa py penembaraete haꞌe mborayvu re peteĩ rami pendekuai aguã, peikuaa porãmba aguã Nhanderuete guigua ndoikuaa ukai vaꞌekue. Haꞌe vaꞌe ma Cristo."
51,2,3,Mbaꞌeta hexe ae oĩ ꞌarandu haꞌe oikuaa pyrã ndoikuaa ukai vaꞌekue haꞌe javi.
51,2,4,"Haꞌe rami xeayvu avave rei pe penhembotavy uka eꞌỹ aguã, ijayvu porã merami rive vaꞌe kuery pe."
51,2,5,Mbaꞌeta aỹ peẽ kuerya py xerete re ndaikoi teĩ xenheꞌẽ re aiko ae peẽ kuery reve. Haꞌe rami vy roguerovyꞌa pendekuai porãa haꞌe Cristo re pejerovia etea omombeꞌua rã aendu vy.
51,2,6,Haꞌe kuery ojeroviaa re imbaraete aguã re Paulo ijayvuagueHaꞌe gui Senhor Jesus Cristo pemovaẽague rami avi hexe tema pendekuai.
51,2,7,"Hexe vy peĩ atã yvyra hapo porã vaꞌe, haꞌe oo omboyta porã mbyre rami avi. Pejeroviaa re penembaraete penemboꞌeague rami, haꞌe perovyꞌa riaeve tema Nhanderuete."
51,2,8,"Haꞌeveꞌỹa rami nhomboꞌea, haꞌe Cristo reko re ijayvuaPenheangu ke avave rei pe penhembotavy uka eꞌỹ aguã ijayvu kuaa haꞌe ijayvu porã meramia py. Haꞌe rami ijayvu vaꞌe ma mbaꞌemo ko yvy regua re rive penemboꞌe, avakue oikuaa rami rive, Cristo gui eꞌỹ."
51,2,9,"Mbaꞌeta hexe anho oĩ Nhanderuete pyꞌa re oĩ vaꞌe haꞌe javi, hete re ae."
51,2,10,"Haꞌe hexe vy pendere voi Nhanderuete omoĩ haꞌe nunga haꞌe javi, mbaꞌeta Cristo ma yvatekueve haꞌe ipoꞌakakueve haꞌe javi áryvegua oiko."
51,2,11,"Hexe vy opire omboi uka vaꞌekue ramigua avi peiko, teĩ avakue opo py ojapoa rami eꞌỹ. Pendegui omboi pyre ma toꞌo oipotaa. Haꞌe nunga ae Cristo omboi nhandegui."
51,2,12,"Mbaꞌeta penhemongaraia py penenhono porãa avi rakaꞌe hexeve. Penhemongaraia rupi penemboete ju avi, mbaꞌeta Cristo omanoague gui Nhanderuete omboete ju vaꞌekue poꞌakaa re peẽ voi pejerovia."
51,2,13,"Mbaꞌeta peẽ kuery voi omanogue pendekuai vaꞌekue pejejavya rupi, toꞌo guigua napemboi uka kuaai vy. Haꞌe rami teĩ pendevy pe voi tekove omeꞌẽ avi Cristo reve. Mbaꞌeta jajapo vaiague omboguepa rakaꞌe"
51,2,14,"ipara japaga aguã oĩague ombovaipa vy. Haꞌe nunga ma nhanembopagaarã oĩ vaꞌekue, ojapo uka pyre nhanderovai oĩ vaꞌekue. Haꞌe nunga ma oipeꞌapa rakaꞌe, kuruxu re ombokaravo avi vy."
51,2,15,"Haꞌe gui oipeꞌa avi yvatekueve haꞌe ipoꞌaka vaꞌe kuery poꞌakaa, haꞌe pavẽ pe oikuaa uka mbaꞌeverã ndovareia. Kuruxu re oĩ vy ipoꞌaka rakaꞌe haꞌe kuery haꞌe javi re."
51,2,16,"Mbaꞌemo nhamboetea Cristo ꞌã rami rive oikoa re ijayvuaHaꞌe rami rire avave rei toikuaa pota rei eme mbaꞌemo peꞌu haꞌe peyꞌua re, neĩ ngaru oikoa ára, jaxy pyau, eꞌỹ vy sábado ára napemboeteia re,"
51,2,17,mbaꞌeta haꞌe nunga haꞌe javi ma ou oiny vaꞌe ꞌã ramigua rive. Haꞌe rã ou vaꞌe ete ma Cristo.
51,2,18,"Avave rei pe pejekore uka eme pendevy guarã omoĩ porã mbyre re, mbaꞌeta onhemoꞌyvyĩꞌi merami rive vaꞌe ikuai, haꞌe anjo kuery ombojeroviaa rupi guive. Haꞌe kuery ma mbaꞌemo oexa raꞌuague gui rive oikuaa, haꞌe ojee rive ojerovia reve toꞌo oipotaa rami anho ipyꞌa vaꞌe. Haꞌe kuery ojepeꞌa ma igreja kuery Akã gui. Mbaꞌeta hexe vy tete nhandekuai vaꞌe haꞌe javi oiko porã haꞌe oĩmba porã, mbaꞌeta Nhanderuete ae ojapo ikuꞌea haꞌe hexegua ikuai vaꞌe yvateve ovy aguã rami."
51,2,20,"Avakue reko rupi rive nhandekuai vy jajejavya gui ndajajejokoi ꞌrãa re ijayvuaCristo reve ko yvy regua ꞌarandua pe pemano ma avi rire, mbaꞌe re tu haꞌvy ko yvy regua rami teri pendekuai haꞌe kuery oipotaa rami?"
51,2,21,"Mbaꞌeta po rami ijayvu: “Pejopy eme haꞌe nunga”, “Peꞌu eme haꞌe nunga”, haꞌe “Pepoko eme haꞌe nunga re” heꞌi."
51,2,22,Haꞌe ramigua ma avakue ojapo uka vaꞌe haꞌe nhomboꞌea rive. Haꞌe ramigua rupi nhandekuaia ma opa vaꞌerã meme.
51,3,1,
51,3,4,"Haꞌe gui Cristo nhanderekove reruarã ojekuaa ramo peẽ voi peĩ avi ꞌrã hexeve, hexakãa py."
51,3,5,"Cristo reve nhandekuai vy teko vai jaipeꞌapa aguã re ijayvuaHaꞌe nunga rupi pemomba ke pendereko ko yvy regua oĩ teri vaꞌe: tavy reia, nhemongyꞌapa reia, opa marã pendekuaixea, moaruã reia haꞌe peipotapa reia. Haꞌe nunga ma taꞌangaa pembojeroviaa rami."
51,3,6,Haꞌe rami ae [onheꞌẽ rendu eꞌỹ vaꞌe kuery ikuai ramo haꞌe kuery áry ou ꞌrã Nhanderuete poxya.
51,3,7,"Peẽ kuery voi haꞌe rami pendekuai vaꞌekue ymave rupi, haꞌe kuery reko rupi ae."
51,3,8,"Haꞌe rã aỹ ma pendejegui pemboi ke haꞌekue ramigua haꞌe javi: pendevaia, pendepoxy reia, pejoapo vai reia, joe pendeayvu reia haꞌe haꞌeveꞌỹ rei vaꞌe rupi pendeayvua."
51,3,9,"Pendeapuve eme joupe, mbaꞌeta pendereko yma guare pemboipa ma,"
51,3,10,"haꞌe teko pyau ju pendejee pemoĩ rire. Mbaꞌeta teko pyau moingoare ma penembopyauve avi ꞌrã heravy opa mbaꞌe oikuaa ukaa py, ojee rami ete penemoingo aguã."
51,3,11,"Haꞌe ramia py jipovei grego neĩ judeu regua, opire omboi uka vaꞌekue neĩ opire omboi uka eꞌỹ vaꞌe, amboae ramigua neĩ nhanderegua eꞌỹ vaꞌe, escravo neĩ escravo eꞌỹ vaꞌe. Haꞌe rã Cristo anho jaikuaa, nhande haꞌe javive re oĩ guive.–5.2"
51,3,12,"Teko porã rupi nhandekuai aguã re ijayvuaHaꞌe nunga rupi ikyꞌa eꞌỹ vaꞌe haꞌe guembiayvurã Nhanderuete pendeporavo rire ke pendejee pemoĩ penhomboaxy aguã, pendeporayvu, penhemoꞌyvyĩꞌi, ivai rei eꞌỹ vaꞌe haꞌe ivai rive-riveꞌỹ vaꞌe pendekuai aguã."
51,3,13,"Pejogueropoꞌaka peteĩ-teĩ, haꞌe pendeapo vaia rã pejoperdoa guive. Senhor pendeperdoaague rami avi peẽ voi pejoperdoa ꞌrã."
51,3,14,"Haꞌe nunga haꞌe javi áryve pemoĩ mborayvu, opa mbaꞌe py nhanemoingo porãarã."
51,3,15,"Tove Cristo peteĩ rami nhanemoingoa tapenderereko pendepyꞌa py, mbaꞌeta haꞌe rami aguã ae penerenoĩ, peteĩꞌi tete pendekuai aguã. Haꞌe Nhanderuete perovyꞌaa rupi guive pendekuai."
51,3,16,"Tove Cristo ayvu peẽ kuery re toĩ opa mbaꞌe py penemoingo porãarã. Penhomboꞌe haꞌe penhomongeta ꞌarandua haꞌe javi rupi. Nhanderuete pe peporaei salmos, hinos haꞌe Nheꞌẽ guigua mboraei, pendepyꞌa py perovyꞌa reve."
51,3,17,"Haꞌe gui pendeayvua py, eꞌỹ vy mbaꞌemo pejapoa py, Senhor Jesus rery rupi meme pejapo, hery rupi Nhanderuete perovyꞌa reve."
51,3,18,"Oo pygua kuery reko re ijayvuaTaꞌyxy kuery, pendekuai peneme oipotaa rupi, mbaꞌeta Senhor re vy haꞌe rami aguã haꞌeve."
51,3,19,"Ime kuery, peayvu penderaꞌyxy, haꞌe pereko eme pendevai rei reve."
51,3,20,"Taꞌy kuery, penheꞌẽ rendu penderu haꞌe pendexy opa mbaꞌe py, mbaꞌeta haꞌe rami rã Senhor voi pendererovyꞌa ꞌrã."
51,3,21,"Tuu kuery, pembopoxy rei eme penderaꞌy haꞌe penderajy kuery, haꞌe kuery ikuerai rei eꞌỹ aguã.–6.9"
51,3,22,"Tembiguai kuery, opa mbaꞌe py penheꞌẽ rendu pendererekoa ko yvy regua. Haꞌe kuery oexaa py anho eꞌỹ pembaꞌeapo porã, avakue pe ojejou porã ukaxe vaꞌe rami rive. Haꞌe rami ꞌrãgue py Senhor renonde pejererokyjea rupi peteĩ rupi anho pendekuai pendepyꞌa py."
51,3,23,"Opa mbaꞌe pejapoa py pendepyꞌa haꞌe javi py pejapo Senhor pe ae, avakue peꞌỹ,"
51,3,24,mbaꞌeta peikuaa Senhor gui pejopy ꞌrãa hekovia omoĩ porã vaꞌekue. Senhor Jesus Cristo pe ae pembaꞌeapo.
51,3,25,"Haꞌe rã heko vai vaꞌe ma mbaꞌemo vai anho ꞌrã ojopy, mbaꞌeta Nhanderuete oikuaa potaa py peteĩ regua rive ndoayvuvei joegui."
51,4,1,"Joguerekoa kuery, pepena porã ke penerembiguai kuery re. Haꞌevea rami pereko, mbaꞌeta peikuaa pendererekoa Senhor avi oikoa yva re."
51,4,2,"“Pejerure orere, haꞌe ꞌarandu rupi pendekuai”, heꞌiaguePeĩ atã tema pejerurea py, peiko kuaa pota haꞌe perovyꞌa reve."
51,4,3,"Haꞌe rami nhavõ orere guive pejerure, peteĩ okẽ Nhanderuete oipeꞌa aguã, Cristo regua ayvu ndoikuaa ukaai teria rupi romombeꞌu aguã. Haꞌe rami aikoa re ae aĩ nhuã py. Pejerure amombeꞌu porãve aguã re, xevy ojapo ukaague rami ae."
51,4,5,ꞌArandu rupi pendekuai nhande revegua eꞌỹ vaꞌe kuerya rupi. Peiporu kuaa ke ára nhavõ.; 
51,4,6,"Pendeayvu porã kuaa riae ke, juky py anho heꞌẽ porã vaꞌe rami, peteĩ-teĩ pe pembovai kuaa aguã."
51,4,7,
51,4,8,"Pẽa py ambou, orere oiko vaꞌekue omombeꞌu ramo pendepyꞌa guaxu aguã."
51,4,9,"Hupive amondouka avi ꞌrã irmão Onésimo, ojeroviapy haꞌe nhanerembiayvu, peẽ kuerya pygua ae. Haꞌe vaꞌe kuery ma omombeꞌupa ꞌrã orea py oiko vaꞌekue."
51,4,10,"Opaa py oxaruraaguePeẽ kuery pe oxarura uka vaꞌe ma nhuã py xereve oĩ vaꞌe Aristarco, haꞌe Barnabé ryvy guive. Haꞌe vaꞌe reko ma pẽvy omombeꞌua ae ma. Peẽ kuerya py haꞌe ovaẽ rã ke pemovaẽ."
51,4,11,"Jesus Justo ꞌepy vaꞌe voi oxarura uka pẽvy. Haꞌe vaꞌe kuery anho ikuai judeu regua xereve Nhanderuete poꞌakaa amombeꞌua rupi ombaꞌeapo vaꞌe, xembopyꞌa guaxu vaꞌe meme."
51,4,12,"Haꞌe gui peẽ kuery regua, Cristo Jesus rembiguai Epafras voi oxarura uka avi pẽvy. Haꞌe vaꞌe ma onheaꞌã ete oikovy peẽ kuery re ojerurea py, opa mbaꞌe py pendekuai porã haꞌe Nhanderuete oipota vaꞌe peikuaapa porã aguã."
51,4,13,"Haꞌe vaꞌe ma peẽ kuery re ndaꞌevei oiko, Laodicéia haꞌe Hierápolis pygua kuery re guive."
51,4,14,"Peẽ kuery pe oxarura uka avi xerembiayvu poropoanoa Lucas, haꞌe gui Demas."
51,4,15,"Pexarura ke irmão kuery Laodicéia py ikuai vaꞌe pe, Ninfa haꞌe hoo py igreja kuery onhemboaty vaꞌe pe guive."
51,4,16,"Kovaꞌe kuaxia para ma peẽ kuerya py peroayvu ma rire Laodicéia katy ju pemondouka, haꞌe pygua igreja kuery voi ogueroayvu aguã. Haꞌe gui kuaxia para Laodicéia pegua voi peẽ kuerya py ju peru peroayvu aguã."
51,4,17,"Arquipo pe aipopeje: “Enheaꞌã tema nerembiaporã Senhor omeꞌẽ vaꞌekue rupi, rejapopa peve.”"
51,4,18,Oxarura reve ogueroayvu porãagueXee Paulo xepo py ae ambopara pẽvy axaruraa. Penemaꞌenduꞌa ke nhuã py aĩ rã xere pejerure aguã.Tove peẽ kuery tapendu Nhanderuete penemboaxya.
52,1,1,Tessalônica pygua kuery pe jypyꞌi Paulo ombopara vaꞌekueOxarura reve ijayvu vy omboypyagueXee Paulo ma Silvano haꞌe Timóteo reve roxarura peẽ kuery Tessalônica tetã py Nhanderuete haꞌe Senhor Jesus Cristo pegua igreja pendekuai vaꞌe pe. Tove peẽ kuery tapendu penemboaxya haꞌe mbyꞌa porã.
52,1,2,"Tessalônica pygua igreja kuery re oguerovyꞌaaguePeẽ kuery haꞌe javive re roguerovyꞌa riae Nhanderuete, ronhemboꞌe nhavõ oremaꞌenduꞌa pendere. Nhanderuete renonde oremaꞌenduꞌa riae avi"
52,1,3,"pejeroviaa rupi pembaꞌeapoa re, pejoayvua rupi penheaꞌãa, haꞌe nhande-Senhor Jesus Cristo ou jevy rã guarã pearõ pekuapya py peĩ atãa re."
52,1,4,"Haꞌe rami vy irmão kuery Nhanderuete rembiayvu pendekuai vaꞌe, roikuaa pendeporavoague."
52,1,5,"Mbaꞌeta pendea py ayvu porã romombeꞌu ramo ayvu anho eꞌỹ ombou rakaꞌe, ombou avi opoꞌakaa, Nheꞌẽ Kyꞌa Eꞌỹ haꞌe anhetẽ vaꞌe peikuaa porã aguã. Mbaꞌeta peikuaa ma penembyte rupi orekuaiague, roayvua rupi."
52,1,6,"Haꞌe rami vy ore orekuaia rami avi peẽ voi pendekuai rakaꞌe, Senhor rami ete. Haꞌe rami vy ayvu pendu vy pevyꞌa pekuapy Nheꞌẽ Kyꞌa Eꞌỹ gui, opa mbaꞌe py pejexavai teĩ."
52,1,7,Haꞌe rami py ojerovia vaꞌe kuery Macedônia haꞌe Acaia pygua ikuai vaꞌe haꞌe javi pe pexa uka pekuapy teko porã.
52,1,8,"Haꞌe rami rã peẽ kuerya gui Senhor ayvu onhendu opa rupi. Macedônia haꞌe Acaia rupi anho eꞌỹ, opa rupi oendua Nhanderuete re pejerovia pekuapya. Haꞌe rami rire ore romombeꞌu porãve eꞌỹ teĩ haꞌeve."
52,1,9,"Mbaꞌeta haꞌe kuery ae omombeꞌu peẽ kuerya py orekuai jave guare. Mbaꞌeta Nhanderuete re pejeko rerova vy mbaꞌemo raꞌangaa pembojeroviaa gui pejepeꞌapa rakaꞌe, Nhanderuete oikove haꞌe anhetẽ vaꞌe pe anho pendekuai aguã, haꞌe pearõ pekuapy aguã taꞌy Jesus omanogue mbyte gui omboete vaꞌekue yva gui ou jevy rã guarã. Haꞌe vaꞌe ma nhandereraa jepe ꞌrã poxya ou oiny vaꞌe gui."
52,2,1,"Tessalônica py Paulo kuery ayvu porã omombeꞌua rupi ikuai jave guare re ijayvuagueMbaꞌeta irmão kuery, peikuaa porã peẽ kuerya py orekuaiague ndovare eꞌỹia. Jypy Filipos tetã py ranhe oremoingo axy haꞌe orejojai rei teĩ Nhanderuete re rojerovia vy peẽ kuery pe ju romombeꞌu ayvu porã, orere opuꞌã reia teĩ. Haꞌe nungakue peẽ kuery peikuaapa."
52,2,3,"Mbaꞌeta ore ma ronhombotavya rupi eꞌỹ ronhomongeta, orereko kyꞌaa rupi eꞌỹ, neĩ rojokore reia rupi eꞌỹ guive oreayvu."
52,2,4,"Mbaꞌeta Nhanderuete anhetẽ rupi orekuaia oikuaa vy oremoĩ ayvu porã mombeꞌuarã. Haꞌe ramo haꞌe rami ae oreayvu, avakue rive orejou porã aguã eꞌỹ, haꞌe rã Nhanderuete nhandepyꞌa re oĩ vaꞌe re oikuaa pota vaꞌe anho. "
52,2,5,"Mbaꞌeta anhetẽ neĩ peteĩgueve ndoreayvui rojejou porã ukaa rupi rive, neĩ mbaꞌemo rojopyxea rupi eꞌỹ guive, peẽ voi peikuaa, Nhanderuete oikuaa avi."
52,2,6,"Ndorekuai guive avakue orererovyꞌaa rupi, peẽ kuery, neĩ amboae kuery."
52,2,7,"Cristo remimbou roiko vy haꞌeve ꞌrãgue teĩ pẽvy ronhemongaru uka aguã. Haꞌe rami ꞌrãgue py penembyte rupi mborayvu rupi orekuai, kunha omemby kuery oayvua rami."
52,2,8,"Roayvu ete vy Nhanderuete guigua ayvu porã anho eꞌỹ haꞌeve pendevy romboaxa aguã, ore ae rekove voi, orerembiayvu ete peiko ramo."
52,2,9,"Mbaꞌeta irmão kuery, penemaꞌenduꞌa rombaꞌeapoa rupi rojexavaiague re. Nhanderuete guigua ayvu porã romombeꞌua rupi orekuai jave ara py haꞌe pyávy ronheaꞌã vaꞌekue peẽ kuery pe ronhemongaru uka eꞌỹ aguã."
52,2,10,"Mbaꞌeta peẽ pejerovia vaꞌe kuerya rupi ikyꞌa eꞌỹ vaꞌe orekuai, heko porã vaꞌe haꞌe ojou vaipy eꞌỹ guive. Peẽ kuery peikuaa, haꞌe Nhanderuete voi."
52,2,11,Peikuaa avi tuu guaꞌy kuery omongeta porãꞌia rami avi peẽ kuery peteĩ-teĩ
52,2,12,"romongetaague, rombopyꞌa guaxu haꞌe romokyreꞌỹague guive, Nhanderuete oipotaa rami pendekuai aguã, opoꞌakaa haꞌe guexakãa pyguarã penerenoĩ rire."
52,2,13,
52,2,14,"Haꞌe rami vy irmão kuery, Cristo Jesus re vy peẽ voi pendekuai Judéia pygua igreja kuery Nhanderuete pe ikuaia rami. Mbaꞌeta judeu kuery po py haꞌe kuery ikuai axyague rami avi peẽ voi pendekuai axy rakaꞌe peneretã pygua kuery po py. Judeu kuery ma Senhor Jesus haꞌe profeta kuery ojuka rire ore kuery ju orembojexavai rei. Nhanderuete oguerovyꞌaa rupi eꞌỹ ikuai, haꞌe avakue pavẽ re opuꞌã rei okuapy guive."
52,2,16,"Mbaꞌeta amboae regua kuery pe ayvu romombeꞌu ta ramo haꞌe kuery orejoko karamboae, amboae regua oo jepe eꞌỹ aguã. Haꞌe rami ojejavypave ovy rire haꞌe kuery áry poxya ou ae ma."
52,2,17,
52,2,18,"Haꞌe nunga rupi peẽ kuerya py rojuxe jepi teĩ. Xee Paulo ri jepe, peteĩgueꞌi anho eꞌỹ, mokoĩgue ma aaxe. Haꞌe rami teĩ Satanás orejoko."
52,2,19,"Mbaꞌeta mavaꞌe tu roarõ haꞌe orembovyꞌa vaꞌe ikuai? Nhande-Senhor Jesus ou rã mavaꞌe kuery tu coroa roguerovyꞌa vaꞌe ꞌrã ikuai henonde, peẽ eꞌỹ vy?"
52,3,1," Haꞌe vaꞌe ma Nhanderuete rembiguai haꞌe Cristo regua ayvu porã mombeꞌua oiko. Penemombaraete haꞌe penembopyꞌa guaxu aguã rombou karamboae pejeroviave aguã, pendekuai axy teĩ mavaꞌeve rei pejepeꞌa eꞌỹ aguã. Mbaꞌeta peẽ voi peikuaa jajexavai aguã rami nhandekuaia. Mbaꞌeta peẽ kuerya py teri orekuai reve aiporoꞌe ae ma nhandekuai axy ꞌrãa. Haꞌe ramo haꞌekue rami ae oiko, peẽ peikuaa rami. Haꞌe nunga rupi xee ndaꞌevevei vy ambou Timóteo pejerovia teri paa aikuaa aguã, mbaꞌeta akyje poromoangekoa penemoangeko ramo peẽa py rombaꞌeapoague mbaꞌeverã ndovarei vaꞌe opyta gui."
52,3,6,"Haꞌe gui aỹ ma peẽ kuerya gui Timóteo ou ju vy omombeꞌu pejerovia riaea, pendeporayvu haꞌe orere penemaꞌenduꞌa riaea guive. Omombeꞌu avi orerexaxe pekuapya, ore roexaxea rami avi."
52,3,7,"Anhetẽ irmão kuery, peẽ kuery pejerovia riaea roikuaa vy orepyꞌa porã ju, opa mbaꞌe py orekuai axy haꞌe rojexavai teĩ."
52,3,8,Aỹ ma Senhor re vy penembaraete riaea roendu vy orepyꞌa porã ju.
52,3,9,Mbaꞌexa ndaꞌu haꞌeve Nhanderuete roguerovyꞌa aguã pendere? Mbaꞌeta opa mbaꞌe py peẽ kuery re rovyꞌa Nhanderuete renonde.
52,3,10,"Ara py haꞌe pyávy rojerure orepyꞌa haꞌe javi py roexa ju aguã, pejeroviave aguã re noromboꞌepai teri vaꞌekue re romboꞌeve ju aguã. Tessalônica pygua kuery re Paulo ojerureagueHaꞌe nunga rupi tove Nhanderuete haꞌe nhande-Senhor Jesus torembou peẽ kuerya py."
52,3,12,"Senhor tojapo avi penembaraeteve haꞌe pejoayvuve aguã rami jomeme haꞌe pavẽ reve, peẽ kuery roayvua rami avi."
52,3,13,"Haꞌe rami vy pendepyꞌa py penembaraeteve aguã, Nhanderuete renonde ikyꞌa eꞌỹ vaꞌe haꞌe ojou vaipy eꞌỹ pendekuai aguã, nhande-Senhor Jesus ojeupegua ikyꞌa eꞌỹ vaꞌe kuery reve ou rã guarã."
52,4,1,"Ikyꞌa eꞌỹ vaꞌe nhandekuai aguã re ijayvuaAỹ ma irmão kuery, Senhor Jesus re vy rojerure haꞌe romongeta oreayvua pendu vaꞌekue rupi pendekuaive tema aguã, Nhanderuete pendererovyꞌa aguã rami. Pendekuaia rami ae tema pejapove peovy. Mbaꞌeta peikuaa porã ae ma Senhor Jesus ayvu re romboꞌeague."
52,4,3,"Po rami ae Nhanderuete oipota: ikyꞌa eꞌỹ vaꞌe pendekuai, pendetavy rei eme,"
52,4,4,"haꞌe peteĩ-teĩ pereko kuaa penderete regua, ikyꞌa eꞌỹ vaꞌe haꞌe omboetepy pendekuai aguã, amboae regua kuery Nhanderuete ndoikuaai vaꞌe itavy reixea rupi ikuaia rami eꞌỹ."
52,4,6,"Haꞌe nunga py avave rei petekoavy eme, neĩ pekore eme pende-irmão, mbaꞌeta Senhor nhombopaga ꞌrã haꞌe nunga haꞌe javi re. Haꞌe nunga re oreayvu haꞌe romombeꞌu porã ae ma. Mbaꞌeta Nhanderuete ma nhanhemongyꞌapa rei aguã eꞌỹ nhanerenoĩ, haꞌe rã ikyꞌa eꞌỹ vaꞌe nhandekuai aguã."
52,4,8,"Haꞌe nunga rupi haꞌe vaꞌe ayvu noenduxei vaꞌe ma avakue ayvu riveꞌỹ noenduxei, haꞌe rã Nhanderuete pendevy Nheꞌẽ Kyꞌa Eꞌỹ omeꞌẽ vaꞌekue ayvu ae."
52,4,9,"Irmão kuery jayvu aguã re ijayvuaIrmão kuery peayvu aguã re ambopara eꞌỹ teĩ haꞌeve, mbaꞌeta Nhanderuete ae penemboꞌe peteĩ-teĩ pejoayvu aguã re."
52,4,10,"Anhetẽ peayvu ae ma Macedônia py irmão kuery ikuai vaꞌe haꞌe javi. Haꞌe rami teĩ irmão kuery, ajerure mborayvu re pendekuaive tema aguã."
52,4,11,"Penheaꞌã ke pendekuai porãa rupi, peikuaa pota pendereko re ae, haꞌe pembaꞌeapo pendepo py, aiporoꞌeague rami ae."
52,4,12,"Haꞌe rami vy ꞌrã nhanderevegua eꞌỹ kuery voi penemboete, haꞌe mbaꞌeve ndoatai pẽvy."
52,4,13,"Senhor oua ára ixupegua kuery omano vaꞌekue onhemboete ju aguã re ijayvuaIrmão kuery, roipota peikuaa avi Cristo pegua oke vaꞌekue reko, haꞌe kuery re pendeporiau riae eꞌỹ aguã, amboae kuery mbaꞌeve noarõi vaꞌe rami eꞌỹ."
52,4,14,Mbaꞌeta jarovia Jesus omanoague gui onhemboete jevyague. Haꞌekue rami avi ixupegua kuery oke ma vaꞌekue voi Nhanderuete ogueru rukapa ju ꞌrã Jesus pe.
52,4,15,Mbaꞌeta Senhor ayvu rupi romombeꞌu porãve ju: Senhor ou peve nhande jaikove teri vaꞌe ma nhande ranhe eꞌỹ ꞌrã hexeve nhaĩ oke vaꞌe kuery gui.
52,4,16,"Mbaꞌeta Senhor ijayvu atã reve oguejy ꞌrã yva gui, anjo yvateve vaꞌe ayvu haꞌe Nhanderuete mimby guaxu onhendu reve. Haꞌe gui Cristo pegua omano vaꞌekue ranhe ꞌrã onhemboete."
52,4,17,"Haꞌe gui ma nhande jaikove teri vaꞌe ju haꞌe kuery reve nhandereraapaa avi ꞌrã arai rupi, Senhor nhaovaexĩ aguã yvate. Haꞌe rami vy Senhor reve riae ꞌrã nhandekuai."
52,4,18,Haꞌe vaꞌe ayvu py penhombopyꞌa guaxu ke peteĩ-teĩ.
52,5,1,"Senhor ou xapyꞌa ꞌrãa re ijayvuaIrmão kuery, haꞌe vaꞌe ára haꞌe arakaꞌe paa amombeꞌu porã veꞌỹ teĩ haꞌeve,"
52,5,2,"mbaꞌeta peikuaa ae Senhor ára ou xapyꞌa ꞌrãa, imonda vaꞌe pyávy oua rami."
52,5,3,"Amboae kuery “Javyꞌa tema, mbaꞌeve rei ndoikoi ꞌrã” heꞌi okuapy jave ou xapyꞌa ꞌrã imombaarã, imemby ta vaꞌe haxy oendua rami. Haꞌe rami vy ndoo jepei ꞌrã.–25.13"
52,5,4," Mbaꞌeta oke vaꞌe kuery ma pyávy ꞌrã oke, okaꞌu vaꞌe voi okaꞌu ꞌrã okuapy pyávy."
52,5,8,Haꞌe rã nhande ma ara pygua vy jaiko kuaa pota ꞌrã. Nhandejee pexo reguarã nhamoĩ ꞌrã jajerovia aguã haꞌe mborayvu. Ngora ratãrã ma nhamoĩ ꞌrã nhandereraa jepea nharõ jaikovya.
52,5,9,"Mbaꞌeta Nhanderuete ipoxy rã guarã eꞌỹ nhanemoingo, haꞌe rã jaupity aguã nhande-Senhor Jesus Cristo nhandereraa jepe aguã."
52,5,10,"Mbaꞌeta nhandere omano rakaꞌe, nharõ jaikovy eꞌỹ vy jake ma teĩ hexeve nhandekuai aguã."
52,5,11,"Haꞌe nunga rupi penhombopyꞌa guaxu haꞌe penhomombaraete peteĩ-teĩ, pejapoa rami ae."
52,5,12,"Mbaꞌexa pa nhandekuai aguã re ijayvuaAỹ ma irmão kuery, rojerure pemboete aguã penembyte rupi ombaꞌeapo vaꞌe kuery, Senhor re vy penderereko haꞌe penemongeta rã."
52,5,13,Senhor pe ombaꞌeapo ramo peayvu haꞌe pemboyvate guive. Pendekuai porã ke jomeme.
52,5,14,"Haꞌe gui irmão kuery, oreayvu avi po rami: pemongeta ke nhonheꞌẽ rendu eꞌỹ vaꞌe, naꞌikyreꞌỹi vaꞌe ma pembopyꞌa porã, haꞌe rã ikangy vaꞌe ma pemombaraete. Pavẽ reve pendekuai peteĩ rami."
52,5,15,Peja eme avave rei ojepy-jepy aguã. Haꞌe rami ꞌrãgue py iporã vaꞌe rupi meme pendekuai jomeme haꞌe pavẽ reve.
52,5,16,Pevyꞌa riae ke.
52,5,17,Pejerure riae tema pejepeꞌa eꞌỹ re.
52,5,18,Opa mbaꞌe py perovyꞌa Nhanderuete. Haꞌe rami ae oipota pendekuai Cristo Jesus re vy.
52,5,19,Pejoko eme Nheꞌẽ.
52,5,20,Pembovare eꞌỹ eme profeta kuery ijayvu rã.
52,5,21,"Peikuaa pota opa mbaꞌe re. Pendejee pemoĩ haꞌeve vaꞌe,"
52,5,22,haꞌe rã haꞌeveꞌỹa ramigua haꞌe javi gui ma pejepeꞌa.
52,5,23,"Apóstolo ojerureagueTove Nhanderuete nhanemoingo porãa vaꞌe tapendekyꞌaꞌo opa mbaꞌe py. Tove topena penenheꞌẽ, peikovea haꞌe penderete re, peteĩꞌi rupi ikyꞌa eꞌỹ vaꞌe pendekuai aguã nhande-Senhor Jesus Cristo ou jevy rã guarã."
52,5,24,Penerenoĩare ma ojeroviapy vy ojapo ꞌrãe haꞌe rami.
52,5,25,"Oxarura reve opaa py ogueroayvu porãagueIrmão kuery, pejerure ke orere."
52,5,26,Pexarura irmão kuery haꞌe javi pe ikyꞌa eꞌỹ vaꞌe kuery joayvua rami.
52,5,27,Senhor rery rupi ajerure kovaꞌe kuaxia irmão kuery haꞌe javi pe ogueroayvua aguã.
52,5,28,Tove peẽ kuery tapendu nhande-Senhor Jesus Cristo penemboaxya.
53,1,1,Tessalônica pygua kuery pe mokoĩguea Paulo omboparaOxarura reve ijayvu vy omboypyagueXee Paulo ma Silvano haꞌe Timóteo reve roxarura Tessalônica py Nhanderuete haꞌe Senhor Jesus Cristo pegua igreja kuery pendekuai vaꞌe pe.
53,1,3,"Tessalônica pygua kuery re oguerovyꞌaagueIrmão kuery, peẽ kuery re roguerovyꞌa riae Nhanderuete. Haꞌevea rami guive roguerovyꞌa, mbaꞌeta opa mbaꞌe py pejeroviave, haꞌe peteĩ-teĩ pejoayvuve peovy. Haꞌe rami rã Nhanderuete pegua igreja kuery ikuaia rupi oremaꞌenduꞌa porã peẽ kuery re, mbaꞌeta roikuaa pejeroviaa py peĩ atãa, opa mbaꞌe py pendekuai axy haꞌe pejexavai teĩ."
53,1,5,"Haꞌe rami pendekuai ramo pavẽ oikuaa Nhanderuete haꞌevea rami joguerekoa. Haꞌe gui pendevy pe Nhanderuete “Xepoꞌakaa pyguarã roiporavo” heꞌi ꞌrã, ikáuxa ae pendekuai axy ramo."
53,1,6,"Mbaꞌeta anhetẽ haꞌevea rami Nhanderuete omoingo axy ꞌrã penemoingo axyare kuery, haꞌe rã aỹ pendekuai axy vaꞌe ma penemombytuꞌu avi ꞌrã orereve, yva gui Senhor Jesus opoꞌakaa oexa uka vy ojekuaa jave, ojeupegua anjo kuery reve."
53,1,8,Haꞌe rami vy tata py ombopagapa ꞌrã Nhanderuete ndoikuaaxei haꞌe Senhor Jesus regua ayvu porã rupi ndaꞌikuaixei vaꞌekue.
53,1,9,Haꞌe kuery ikuai axy riae ꞌrã Senhor renonde haꞌe ipoꞌakaa rexakãa gui mombyry oipeꞌaague py.
53,1,10,"Haꞌe vaꞌe ára Jesus ou rã ikyꞌa eꞌỹ vaꞌe kuery omboete ꞌrã, hexe ojerovia vaꞌe haꞌe javi ꞌrã oguerovyꞌa okuapy, peẽ kuery voi, mbaꞌeta ayvu porã romombeꞌu rã perovia avi rire."
53,1,11,"Haꞌe nunga rupi ropytuꞌu eꞌỹ re rojerure pendere, Nhanderuete ojeupe guarã ete penemoingo aguã, penerenoĩague rami ae. Tove opoꞌakaa rupi tomoingo joupe pejapo porãxea, haꞌe pejeroviaa rupi mbaꞌemo pejapoxea haꞌe javi guive. Haꞌe rami rã peẽ kuery pendekuaia re Senhor Jesus Cristo rery omboetea aguã, haꞌe hexe penemboetea avi aguã, Nhanderuete haꞌe Senhor Jesus Cristo penemboaxya oexa uka rire."
53,2,1,"Senhor ou ju aguã, haꞌe ava heko vai ete vaꞌe re ijayvuaHaꞌe gui irmão kuery, xeayvu ta nhande-Senhor Jesus Cristo ou jevy ramo oĩa py nhanoꞌõmba aguã re. Haꞌe rami rã guarã romongeta. Xapyꞌa rei amongue ijayvu vy “Senhor ára ovaẽ ma” heꞌi rã pendu teĩ penhemondyi eme, neĩ pepẽxa rei eme guive, “Nheꞌẽ guigua ayvu aendu” ꞌea teĩ, haꞌeꞌỹ vy “Paulo kuery kuaxia para ombopara vy omombeꞌu” ꞌea rã pendu teĩ ae ma."
53,2,3,"Avave rei pe penhembotavy uka eme, mbaꞌeta heta ojepeꞌa ma ramo mae ꞌrã hiꞌára ovaẽ, haꞌe ava heko vai ete vaꞌe nhomokanhya raꞌy ojekuaa ma ramo."
53,2,4,"Haꞌe vaꞌe ma ivai ete reve opuꞌã ꞌrã “Nhanderuete” ꞌepy vaꞌe haꞌe javi rovai, mbaꞌemo ombojeroviapy ikuai vaꞌe re. Haꞌe rami vy Nhanderuete ramigua rive onhemoingo vy ixupegua henda ikyꞌa eꞌỹ vaꞌe ropy ae ꞌrã oguapy.1 "
53,2,5,Napenemaꞌenduꞌai teve pendea py teri aiko vy amombeꞌu jepiague re?
53,2,6,"Haꞌe gui aỹ peikuaa avi mbaꞌe pa ijokoarã oĩa, hiꞌára py mae ma ojekuaa aguã. Haꞌe ramo Nhanderuete ombou ꞌrã imbotavyarã, apu rive oguerovia aguã. Haꞌe kuery haꞌe javi ꞌrã ombopaga, anhetẽ vaꞌe oguerovia ꞌrãgue py teko vai anho oguerovyꞌa rire."
53,2,13,
53,2,15,"Haꞌe nunga rupi irmão kuery, peĩ atã haꞌe pemoĩ porã oreayvu py haꞌe kuaxia romboparaague py romboꞌeague."
53,2,16,"Haꞌe nunga rupi peẽ kuery re rojerure nhande-Senhor Jesus Cristo haꞌe Nhanderuete pe, mbaꞌeta nhanderayvu vy nhanemboaxya rupi omeꞌẽ mbyꞌa guaxu marã eꞌỹ haꞌe iporã ete vaꞌe nharõ aguã. Tove tapenembopyꞌa guaxuve haꞌe tapenemombaraeteve, iporã vaꞌe pejapo haꞌe iporã vaꞌe re pendeayvua haꞌe javi py."
53,3,1,"Tessalônica pygua kuery Paulo re ojerure aguã re ijayvuagueHaꞌe gui irmão kuery, pejerure avi orere, Senhor ayvu romombeꞌu rã oenduave haꞌe oguerovyꞌaave tema aguã, peẽ kuerya rupi oikoa rami avi."
53,3,2,"Pejerure roo jepe aguã avakue heko vai haꞌe porayvu eꞌỹ vaꞌe gui, mbaꞌeta pavẽ eꞌỹ ojerovia."
53,3,3,Haꞌe rami teĩ Senhor ma ojeroviapy. Haꞌe vy penemombaraete haꞌe pendere opena ꞌrã poromboeko vaia gui.
53,3,4,"Haꞌe rami avi Senhor re vy ore rojerovia peẽ kuery re, mbaꞌeta roikuaa rojapo uka vaꞌekue pejapopa pekuapya, haꞌe pejapo riaeve ꞌrã guive."
53,3,5,Tove Senhor pendepyꞌa re topena ixuguigua mborayvu haꞌe Cristo re peĩ atãa rupi pendekuai aguã rami.
53,3,6,"Haꞌevea ramigua jajapo aguã re ijayvuaIrmão kuery, Senhor Jesus Cristo rery rupi aiporoꞌe: Penhemoirũve eme irmão haꞌeve eꞌỹa rami rei, romboꞌeague rami eꞌỹ ikuai vaꞌe re."
53,3,7,"Mbaꞌeta peẽ ae voi peikuaa orekuaiague rami pendekuai aguã, mbaꞌeta neĩ peteĩ henda py ndoroiko vaikue rei vaꞌekue peẽ kuerya rupi, ndorokaru rivei guive. Haꞌe rami ꞌrãgue py rombaꞌeapoa rupi ronheaꞌã ete vaꞌekue. Ara py haꞌe pyávy rombaꞌeapo vaꞌekue avave rei pe ronhemongaru uka rive eꞌỹ aguã."
53,3,9,Haꞌe rami avi ronhemongaru uka aguã ndaꞌeve eꞌỹi teĩ haꞌe rami ndoroikoi vaꞌekue ore rami avi pendekuai aguã.
53,3,10,Mbaꞌeta pendereve teri roiko vy aiporoꞌeague rami: “Nombaꞌeapoxei vaꞌe tokaru eme.”
53,3,11,Mbaꞌeta omombeꞌua rã roendu peẽ kuerya rupi amongue ombaꞌeapo eꞌỹ vy haꞌeve eꞌỹa rami rei ikuaia. Joeko re rive tema oikuaa pota.
53,3,12,"Haꞌe rami ikuai vaꞌe pe oreayvu, haꞌe Senhor Jesus Cristo rery rupi romongeta ikuai porãꞌia rupi ombaꞌeapo vy okaru aguã haꞌe kuery ae po py ojou vaꞌekue re."
53,3,13,"Haꞌe rã peẽ irmão kuery, pejepeꞌa eme iporã vaꞌe pejapoa gui."
53,3,14,Xapyꞌa rei kovaꞌe kuaxia re oreayvu oĩ vaꞌe amongue noendu potai ꞌrã. Haꞌe ramo peikuaa pota porã ke haꞌe kuery re. Penhemoirũve eme oxĩmba aguã.
53,3,15,"Haꞌe rami teĩ haꞌe kuery pe “Xerovaigua” peje eme, haꞌe rã irmão pe rami ꞌrã pendeayvu."
53,3,16,Tove Senhor nhanemoingo porãa vaꞌe ae tapenemoingo porã opa mbaꞌe py. Senhor toiko peẽ kuery haꞌe javi reve. Oxarura reve opaa py ogueroayvu porãagueAxaruraa ma xee Paulo po py ae ambopara. Guĩ rami ae xekuaa ꞌrã ambopara vaꞌe nhavõ re. Guĩ rami ae xee ambopara xerery. Tove peẽ kuery haꞌe javi tapendu nhande-Senhor Jesus Cristo penemboaxya.
54,1,1, 
54,1,3,"Éfeso tetã py Timóteo nhomboꞌe haꞌe nhomongetaa rupi oiko aguã re ijayvuagueMacedônia yvy katy aa vy aipoaꞌe vaꞌekue ndee Éfeso tetã py ranhe repyta aguã, haꞌe rami vy amongue remongeta aguã, amboae rami rei nhomboꞌe veꞌỹ aguã, haꞌe ayvu rive haꞌe ymagua kuery rery oĩa ndopa kuaai vaꞌe re oikuaa pota veꞌỹ aguã, mbaꞌeta haꞌe nunga ojapo ꞌrã joo rami eꞌỹ-eꞌỹ oikuaa aguã rami, ojeroviaa rupi Nhanderuete pe ikuai ꞌrãgue py."
54,1,5,"Haꞌe rami xeayvu haꞌe kuery porayvu re ikuai aguã ipyꞌa kyꞌa eꞌỹa haꞌe hiꞌarandua rupi anho, ojerovia merami rivea rupi eꞌỹ."
54,1,6,Mbaꞌeta haꞌe rami ikuaia gui amongue ojepeꞌa vy okanhymba ma ovare eꞌỹ vaꞌe re rive ijayvua rupi.
54,1,7,"Haꞌe kuery ma lei re nhomboꞌe vaꞌety ramigua onhemoingo vaꞌeri haꞌe kuery ae oayvua oikuaa vy eꞌỹ, neĩ mbaꞌe nunga re pa nhomboꞌea voi, oikuaapa merami teĩ."
54,1,8,"Lei mbaꞌerã pa oejaague re ijayvuaHaꞌe rami avi lei ma haꞌevea rami amongue oiporu ramo haꞌevea, jaikuaa pavẽ."
54,1,9,"Mbaꞌeta heko porã vaꞌe peguarã eꞌỹ lei oejaa rakaꞌe, haꞌe rã heko vai haꞌe nhonheꞌẽ rendu eꞌỹ vaꞌe kuery pe, Nhanderuete nomboetei haꞌe ojejavypa rei vaꞌe pe, ndojeroviai haꞌe ikyꞌa eꞌỹ vaꞌea rupi eꞌỹ ikuai vaꞌe pe, nguu haꞌe oxy ae ojuka, haꞌe amboae kuery voi ojuka vaꞌe pe,"
54,1,10,"heko kyꞌa haꞌe avakue meme joe opena vaꞌe pe, jogueraa rive vaꞌe pe, ijapu haꞌe ijayvuxe vaꞌe pe, haꞌe nhomboꞌe porãa rupi eꞌỹ ikuai vaꞌe mboae pe lei oejaa rakaꞌe."
54,1,11,Mbaꞌeta ayvu porã Nhanderuete hexakãmba haꞌe imaꞌenduꞌa porãmby vaꞌe xevy pe omombeꞌu uka vaꞌekue re anho oĩ nhanhomboꞌe porã aguã.
54,1,12,
54,1,14,"Haꞌe gui nhande-Senhor xemboaxy etea oexa uka vy omoĩ ajerovia aguã, mborayvu Cristo Jesus re oĩ vaꞌe reve."
54,1,15,"Povaꞌe ayvu ma ogueroviaa haꞌe peteĩ-teĩ ojee omoĩmbaa aguã haꞌeve vaꞌe: Cristo Jesus ou yvy re ojejavy vaꞌe kuery ogueraa jepe aguã. Haꞌe gui xee ma pavẽ gui ajejavyve vaꞌekue,"
54,1,16,"vaꞌeri xemboaxy karamboae po rami aguã, xee ajejavyve vaꞌekue aikoa rupi Jesus Cristo oexa uka aguã nhomboaxy etea, amboae kuery xereko oendu vy xee rami avi hexe ojerovia vy tekove marã eꞌỹ oupity aguã."
54,1,17,"Haꞌe nunga rupi Huvixave imarã eꞌỹ, omano eꞌỹ haꞌe jaexa eꞌỹ vaꞌe, Nhanderuete peteĩꞌi oiko vaꞌe ae tomboetea haꞌe toguerovyꞌaa aỹ haꞌe arakaꞌe rã peve. Amém."
54,1,18,"Iporã vaꞌe re Timóteo onheaꞌã aguã re ijayvuagueXeraꞌy Timóteo, povaꞌe ae aeja rejapo aguã, Nheꞌẽ gui nderekorã omombeꞌua ague rami vy. Haꞌe nunga re nembaraete vy enheaꞌãve tema iporã vaꞌe re. Ejepeꞌa eme rejeroviaa gui, neĩ ndepyꞌa kyꞌa eꞌỹa rupi reikoa gui, mbaꞌeta amongue ma ipyꞌa kyꞌa eꞌỹa rupi ikuaia gui ojepeꞌa vy haꞌe kuery ae ojeroviaa ombovaipa uka."
54,1,20,"Haꞌe vaꞌe kuery regua ma Himeneu haꞌe Alexandre. Haꞌe ramo Satanás po py ranhe xee amboaxa uka oguereko axy aguã, haꞌe kuery ijayvu vai veꞌỹ aguã."
54,2,1,"Pavẽ re jajerure aguã, haꞌe Nhanderuete reve peteĩ rami nhanemoingoa re ijayvuaOpa mbaꞌe gui aipotave vaꞌe ma peẽ kuery pejerure aguã Nhanderuete pe. Penhemboꞌe, pejerure, perovyꞌa guive pavẽ re penemaꞌenduꞌa vy, huvixave haꞌe joe opena aguã ombopoꞌaka pyre haꞌe javi re guive, haꞌeve vaiꞌi reve nhandekuai porã aguã, opa mbaꞌe py Nhanderuete pe nhandekuai haꞌe nhanhomboetea rupi."
54,2,3,"Haꞌe rami pejerurea ma Nhanderuete nhandereraa jepea renonde iporã, oguerovyꞌa ꞌrã guive. Mbaꞌeta oipota anhetẽ ete vaꞌe pavẽ oikuaa vy oo jepe."
54,2,5,Mbaꞌeta peteĩꞌi oiko Nhanderuete. Haꞌe rami ae avi peteĩꞌi oiko Nhanderuete reve peteĩ rami nhanemoingoa. Haꞌe vaꞌe ma Cristo Jesus ava ojeapo vaꞌekue. ; 
54,2,7,"Haꞌe rami aguã ae xemoĩ karamboae ayvu mombeꞌuarã, apóstolo haꞌe amboae regua mboꞌearã, anhetẽ vaꞌe re haꞌe kuery ojerovia aguã. Haꞌe rami xeayvua ma anhetẽ, xeapua eꞌỹ."
54,2,8,"Nhandeatya py marã rami pa nhandekuai aguã re ijayvuaHaꞌe nunga rupi aipota avakue opa rupi ikuai vaꞌe onhemboꞌe opo ikyꞌa eꞌỹ vaꞌe oupi reve. Ivai eꞌỹ re, haꞌe ndaꞌijaꞌei rei eꞌỹ re tonhemboꞌe."
54,2,9,"Kunhague voi haꞌe rami ae avi tonhemonde haꞌeve vaꞌe py anho. Oikoatyꞌi rami ae toiko onhemoatyrõa py. Ndaꞌevei opa marã ojeꞌa popẽ aguã, oꞌa re ouro haꞌe ita hepyve vaꞌe omoĩ aguã, neĩ ao hepyve vaꞌe py onhemonde aguã. Haꞌe rami ꞌrãgue py ojee tomoĩ joupe ojapo porã aguã, kunhague Nhanderuete pegua reko rami vy."
54,2,11,"Kunhague omboꞌea rã tokyrirĩ, opa mbaꞌe py nhomboetea oexa uka aguã. Kunhague pe xee nanhomboꞌe ukai, neĩ ime re nambopoꞌaka ukai guive. Haꞌe rami ꞌrãgue py tokyrirĩ toiny."
54,2,13,Mbaꞌeta Adão ranhe Nhanderuete omoingo rire mae ma Eva ju omoingo rakaꞌe.
54,2,14,"Haꞌe gui Adão eꞌỹ guive onhembotavy uka, taꞌyxy ranhe onhembotavy uka vy ojejavy rakaꞌe."
54,2,15,"Haꞌe rami teĩ kunhague omemby oikuavãa py ogueraa jepea nho ꞌrã, oꞌarandua rupi ojeroviaa, porayvua haꞌe ikyꞌa eꞌỹ vaꞌe ikuaia gui ndojepeꞌai vy."
54,3,1,Igreja re openaa haꞌe nhopytyvõa rupi ikuai vaꞌe reko re ijayvuaPovaꞌe ayvu ma ogueroviaa aguã haꞌeve vaꞌe: Igreja kuery re openaa rupi oikoxe vaꞌe ma tembiapo iporã ete vaꞌe ojapoxe.
54,3,2,"Haꞌe nunga rupi igreja re opena vaꞌe ma pavẽ ojou porã aguã rami taꞌikuai, peteĩꞌi kunha re omenda vaꞌe, hiꞌarandu haꞌe ojejoko kuaa vaꞌe, omboetepy, nhomovaẽ haꞌe nhomboꞌe kuaa vaꞌe,"
54,3,3,"vinho oyꞌua rupi eꞌỹ oiko vaꞌe, ojerovia rei eꞌỹ vaꞌe, haꞌe rã haꞌeve vaiꞌi, jogueroꞌa rei eꞌỹ vaꞌe haꞌe peráta re ndaꞌevei rei eꞌỹ vaꞌe,"
54,3,4,"haꞌe ngoo pygua kuery re opena porã vaꞌe, guaꞌy haꞌe guajy kuery onheꞌẽ rendu haꞌe omboete porã aguã rami oguereko vaꞌe."
54,3,5,Mbaꞌeta ngoo pygua kuery re ae nopena kuaai vy mbaꞌexa ꞌrã tu opena Nhanderuete pegua igreja kuery re?
54,3,6,"Joe opena vaꞌerã ma ojeko meꞌẽ ramo vaꞌeꞌỹ ꞌrã, ojee rive ojerovia ramo anha opagaa py ombopagaa eꞌỹ aguã."
54,3,7,"Haꞌe rami ꞌrãgue py nhande revegua eꞌỹ kuery voi omboete aguã rami oiko vaꞌe, ojou vaia eꞌỹ haꞌe anha pe onhemboꞌa uka eꞌỹ aguã."
54,3,8,"Haꞌe rami ae avi nhopytyvõa kuery ma omboetea aguã rami ꞌrã ikuai, peteĩꞌi rupi ijayvu vaꞌe, vinho oyꞌua rupi rei eꞌỹ oiko vaꞌe, peráta re ndaꞌevei rei eꞌỹ vaꞌe,"
54,3,9,haꞌe ipyꞌa kyꞌa eꞌỹa rupi jajerovia aguã regua oikuaa uka pyre re opena vaꞌe.
54,3,10,Nhopytyvõarã reko re jaikuaa pota ranhe ꞌrã. Haꞌe kuery re ndaꞌijayvu vaiai ramo ma haꞌeve ꞌrã nhopytyvõa ikuai aguã.
54,3,11,"Haꞌe rami ae avi kunhague voi omboetea aguã rami taꞌikuai. Ijayvu vaikue rei eꞌỹ, oiko kuaa vaꞌe, haꞌe opa mbaꞌe py ojeroviapy taꞌikuai."
54,3,12,"Nhopytyvõa oiko vaꞌerã ma peteĩꞌi kunha re omenda vaꞌe, haꞌe gui guaꞌy haꞌe guajy kuery, ngoo pygua kuery haꞌe javi re opena kuaa vaꞌe."
54,3,13,"Mbaꞌeta nhopytyvõ porã vaꞌe ma haꞌevea rami nhamboete, haꞌe okyjea py eꞌỹ ꞌrã omombeꞌu Cristo Jesus re jajerovia aguã."
54,3,14,"Nhanderuete pegua igreja reko omombeꞌu porãveaguePo rami ambopara ndevy, roexa aguã aa voi aguã rami aiko vaꞌeri."
54,3,15,"Haꞌe rami avi ndaa voi ramo kovaꞌe kuaxia gui reikuaa ꞌrã Nhanderuete ro pygua kuery marã rami pa ikuai aguã. Haꞌe vaꞌe oo ma Nhanderuete oikove vaꞌe pegua igreja, anhetẽ vaꞌe yta haꞌe hendarã oĩ vaꞌe."
54,3,16,"Mbaꞌeta anhetẽ Nhanderuete pe nhandekuai aguã kuaa ukaa ma yvate ete:Ngoꞌo re ojekuaa vaꞌekue maNheꞌẽ ju oikuaa uka heko kyꞌa eꞌỹa.Anjo kuery oexa pota,hexegua ma amboae regua ikuaia rupi voi omombeꞌua.Haꞌe ramo hexe ojeroviaa yvy re.Haꞌe gui hexakãa py ju heraa."
54,4,1,; ; 
54,4,2,"Nhomboꞌe vaikue vaꞌe kuery ma heko porã merami rive haꞌe ijapu rei vaꞌe, ipyꞌa kyꞌaa noenduvei aguã rami haꞌe kuery ae ojeapo rire."
54,4,3,"Haꞌe kuery nanhomomenda ukai ꞌrã, haꞌe ndoꞌu ukai ꞌrã guive amongue regua tembiꞌu, jajerovia haꞌe anhetẽ vaꞌe jaikuaa vaꞌe jarovyꞌa reve jaꞌu aguã Nhanderuete omoingo vaꞌeri."
54,4,4,"Mbaꞌeta Nhanderuete omoingo vaꞌekue ma haꞌeve vaꞌe meme. Jarovyꞌa reve jajopy vy ndajaꞌu eꞌỹi ꞌrã, Nhanderuete ayvu haꞌe jarovyꞌaa py ndaꞌikyꞌavei ramo."
54,4,6,"Heko porã haꞌe nhomboꞌe porãa rupi Timóteo onheaꞌã aguã re ijayvuagueHaꞌe nunga re irmão kuery remboꞌe vy reiko ꞌrã Cristo Jesus rembiguai porã, jajerovia aguã regua ayvu re nembaraete haꞌe nemboꞌe porãague rupi reiko vy."
54,4,7,Haꞌe rã ayvu reko rei guaimigueꞌi hiꞌarandu eꞌỹ vaꞌe omombeꞌu vaꞌe nunga ma endu rive. Enheaꞌã tema Nhanderuete pe ete reiko aguã re.
54,4,8,"Mbaꞌeta jauga kuaa aguã re nhanhemboꞌea ma xapyꞌaꞌi guarã rive ovare. Haꞌe rã Nhanderuete pe jaikoa ma opa mbaꞌe py ovare, mbaꞌeta tekove omeꞌẽ aỹ haꞌe arakaꞌe rã peve guarã. Povaꞌe ayvu ma pavẽ ojerovia haꞌe ojee omoĩ aguã haꞌeve vaꞌe."
54,4,10,"Haꞌe vaꞌe rupi nhanheaꞌã ꞌrã guive opa mbaꞌe py, Nhanderuete oikove vaꞌe pavẽ reraa jepea vaꞌe re jajerovia rire. Jajerovia vaꞌe katuve ma nhandereraa jepe."
54,4,11,Ejapo uka haꞌe enhomboꞌe ke haꞌe nunga re.
54,4,12,"Nekunumi teri vaꞌeri eiko eme avave rei nembojaru rei aguã rami. Haꞌe rami ꞌrãgue py ndee rami ojerovia vaꞌe kuery ikuai aguã rami eiko, ndeayvu py, ndereko porãa, ndeporayvua, rejeroviaa haꞌe ndereko kyꞌa eꞌỹa py guive."
54,4,13,"Xee aju eꞌỹa ja eiko kuaxia reroayvua rupi pavẽ pe, renhomongetaa haꞌe renhomboꞌea rupi."
54,4,14,"Ejapo eꞌỹ eme nerembiaporã omeꞌẽ mbyre. Haꞌe rami aguã ae Nheꞌẽ oikuaa uka rakaꞌe, igreja re opena vaꞌe kuery ndeapyte re opo omoĩ jave."
54,4,15,"Eikuaa pota ke haꞌe nunga re, ejapo porã pota guive, pavẽ oikuaa aguã rejapo porãve reovya."
54,4,16,"Eikuaa pota ke ndee ae reko re, renhomboꞌea re guive. Enheaꞌã tema haꞌe nunga re, mbaꞌeta haꞌe rami vy ꞌrã rejapo ndee ae reo jepe aguã rami, haꞌe ndeayvu re ojapyxaka vaꞌe kuery guive."
54,5,1,"Peteĩ-teĩ regua omongeta kuaa aguã re ijayvuaNdeayvu vaipa eme tujakueve pe. Haꞌe rami ꞌrãgue py nderu rami emongeta. Kunumigue pe ma nderyvy pe rami ꞌrã ndeayvu,"
54,5,2,"guaimigue pe ma ndexy pe rami, haꞌe kunhataĩgue pe nereindy pe rami ꞌrã ndeayvu, ndereko kyꞌa eꞌỹa rupi."
54,5,3,
54,5,4,"Haꞌe rã omemby, eꞌỹ vy guemiarirõ kuery oguereko ramo topena pota ngoo pygua re, oxy eꞌỹ vy ojaryi openaague rekovia. Mbaꞌeta haꞌe rami ikuai ramo Nhanderuete oguerovyꞌa ꞌrã."
54,5,5,"Haꞌe rã imeveꞌỹ ete vaꞌe, ipytyvõarã ndoguerekoi vaꞌe kuery ma Nhanderuete gui anho ꞌrã oarõ oikovy mbaꞌemo. Ara py haꞌe pyávy ojerure haꞌe onhemboꞌea rupi ꞌrã ikuai."
54,5,6,Haꞌe rã ndojejoko kuaai vaꞌe ma oikove merami teĩ omanogue ikuai.
54,5,7,"Haꞌe rami ae emongeta haꞌe kuery, ojou vaipy ikuai eꞌỹ aguã."
54,5,8,"Haꞌe rã guetarã haꞌe ngoo pygua kuery re nopenai vaꞌe ma ojeroviaa rupi veꞌỹ ikuai, ojerovia eꞌỹ vaꞌe kuery gui ndaꞌeveive."
54,5,9,"Imeveꞌỹ vaꞌe kuery sessenta maꞌetỹ ma oguereko ramo mae ma ꞌrã remoĩ uka hery. Peteĩꞌi re omenda vaꞌekue rery anho ꞌrã remoĩ uka, ojapo porãague oikuaa pavẽ vaꞌe, omemby kuery omongakuaapa ma vaꞌekue, nhomovaẽ porã vaꞌety, haꞌe ikyꞌa eꞌỹ vaꞌe kuery py ojoi vaꞌety, iporiaukueꞌi oipytyvõ vaꞌety, haꞌe ojapo porãa rupi onheaꞌã vaꞌekue."
54,5,11,Haꞌe rã imeveꞌỹ vaꞌe ipyaukueve rery ma emoĩ uka eme. Mbaꞌeta haꞌe kuery ma Cristo pe anho ndoikoxevei vy oendu ꞌrã omenda jevyxea. Haꞌe rami jypy ouraague omboaxa rive vy opaga aguã rami ꞌrã ikuai.
54,5,13,"Omboypy ꞌrã guive inhateꞌỹ aguã, peteĩ-teĩ oo rupi ikuai vy. Inhateꞌỹ vy anho eꞌỹ, ijayvu katu vai ete ꞌrã, haꞌe joeko re oikuaa pota rei ꞌrã haꞌeveꞌỹ vaꞌe re ijayvu vy."
54,5,14,"Haꞌe nunga rupi aipota ipyaukueve omenda, omemby oguereko, haꞌe ngoo re opena porã aguã. Haꞌe ramo ꞌrãe nhanderovaigua ndojoui nhandere ijayvu rei aguã."
54,5,15,Mbaꞌeta amongue ma Satanás re ova vy anhetẽ ojepeꞌa ma ojeroviaa gui.
54,5,16,"Haꞌe gui ojerovia vaꞌe kuery guetarã imeveꞌỹ vaꞌe oguereko ri vy toipytyvõ. Ndaꞌevei igreja pygua kuery pe oipytyvõ uka aguã, igreja kuery ma imeveꞌỹ ete vaꞌe anho oipytyvõ aguã."
54,5,17,; ; 
54,5,19,"Haꞌe gui igreja re opena vaꞌe re ayvua ramo ejapyxaka eme, mokoĩ eꞌỹ vy mboapy gui rendu eꞌỹ vy."
54,5,20,"Xapyꞌa rei ojejavy ramo pavẽ oendua py ꞌrã remongeta, amboae kuery voi ojererokyje aguã."
54,5,21,"Nhanderuete, Cristo Jesus haꞌe anjo kuery oiporavo vaꞌekue renonde aipoaꞌe ndevy: Haꞌe vaꞌe ayvu rami eiko rejepeꞌa eꞌỹ re. Mbaꞌeve ejapo eme joe gui peteĩ reayvuvea rupi."
54,5,22,"Avave apyte re ndepo emoĩ eme heko re reikuaa pota porã eꞌỹ re, amboae kuery ojejavya py renhemongyꞌa eꞌỹ aguã. Eiko kuaa pota ke ndee ae ndereko kyꞌa eꞌỹ aguã. Ndaꞌevei yy anho riae reyꞌu aguã, eyꞌu avi kyrĩꞌi vinho ndepyꞌa raxya haꞌe nembaꞌeaxya rendu jepi vy. Amongue ojejavya oikuaapaa voi ꞌrã, ombopagaa aguã py ovaẽ eꞌỹ mbove ma voi. Haꞌe rã amboae kuery ojejavyague ma rakaꞌeve ramo mae ꞌrã ojekuaa. Haꞌe rami ae avi haꞌevea rami nhandekuaia voi ojekuaa voi ꞌrã. Haꞌe rami eꞌỹ vaꞌekue voi ndojekuaa eꞌỹ riaei ꞌrã."
54,6,1,"; , ; "
54,6,2,"Haꞌe gui herekoa ma irmão ojerovia avi vaꞌe ramo tomboete eꞌỹ eme. Haꞌe rami ꞌrãgue py tombaꞌeapo porãve tema ixupe, mbaꞌeta ojerovia vaꞌe vy hembiayvu oiko, haꞌe ixupe ombaꞌeapo porã ramo mbaꞌemo ojouve ꞌrã. Emboꞌe, haꞌe ejapo uka haꞌe nunga."
54,6,3,"Amboae rami rei nhomboꞌe haꞌe peráta re ndaꞌevei vaꞌe re ijayvuaHaꞌe gui amongue amboae rami rei ꞌrã nhomboꞌe, nhande-Senhor Jesus Cristo regua ayvu porã rami eꞌỹ, Nhanderuete pe jaiko aguã regua rami eꞌỹ. Haꞌe vaꞌe kuery ma ojee ae rive ojerovia vy ndoikuaai mbaꞌeve. Haꞌe rami vy joo rami eꞌỹ-eꞌỹ ꞌrã ijayvuxe rei, haꞌe ayvu py rive jogueroꞌa rei ꞌrã. Haꞌe nunga gui oiko ꞌrã joe ijaꞌeꞌỹ vaꞌe, nhomoangeko rei vaꞌe, joe ijayvu rei vaꞌe, oexaꞌã vaikue rei vaꞌe, haꞌe joo rami eꞌỹ-eꞌỹ ijayvua ndopa kuaai vaꞌe guive. Hiꞌarandu veꞌỹ ramo haꞌe kuery re noĩvei anhetẽ vaꞌe, oĩ vaꞌe ma Nhanderuete pe merami rive oikoa rupi mbaꞌemo ojoupave aguã."
54,6,6,"Haꞌe rami avi anhetẽ Nhanderuete pe jaiko vy opa mbaꞌe porã ꞌrã jajou, javyꞌa ꞌrã guive. Mbaꞌeta mbaꞌeve ndajarui ko yvy re, haꞌe apy gui jaa vy mbaꞌeve ndajaraai ꞌrã guive. Jaꞌu vaꞌerã haꞌe nhanhemonde aguã jareko vy ma tajavyꞌa."
54,6,9,"Haꞌe rã opa mbaꞌe ojouxe vaꞌe ma anha omoangeko rã onhemboꞌa uka ꞌrã nhuã py. Hiꞌarandu veꞌỹ vy opa marã oipotaa rupi rive ꞌrã ikuai, ojexavai ꞌrã guive. Haꞌe rami vy ikuai axy ꞌrã okanhy peve."
54,6,10,"Mbaꞌeta peráta re ndaꞌeveivea gui ma opa marãgua teko vai oiko. Haꞌe nunga re anho amongue ndaꞌevei vy ojepeꞌa ma ꞌrã ojeroviaa gui, haꞌe kuery ae onhemoingo axy uka ꞌrã guive opa mbaꞌe py."
54,6,11,"Timóteo omongetaagueHaꞌe rã ndee Nhanderuete remimboꞌe, eiko eme haꞌe rami, enheaꞌã teko porã reupity aguã anho, haꞌe gui Nhanderuete pe ete reikoa, rejeroviaa, ndeporayvua, opa mbaꞌe reropoꞌakaa haꞌe ndevai eꞌỹa guive."
54,6,12,"Iporã vaꞌe re anho enheaꞌã rejeroviaa rupi. Eupity ete tekove marã eꞌỹ, haꞌe rami aguã nerenoĩa, haꞌe heta oendua py renhemombeꞌu porã rire."
54,6,13,"Xee romongeta Nhanderuete opa mbaꞌe moingoare vaꞌe renonde, haꞌe Pôncio Pilatos renonde re Cristo Jesus onhemombeꞌu porã vaꞌekue renonde guive: Senhor Jesus Cristo ojekuaa rã guarã enheaꞌã ojapo uka pyre ikyꞌa eꞌỹ vaꞌe haꞌe ojou vaipy eꞌỹ oikuaa pavẽ aguã."
54,6,15,"Haꞌe vaꞌe ma Nhanderuete Imaꞌenduꞌa porãmby peteĩꞌi oiko haꞌe Ipoꞌakapa vaꞌe oexa uka ꞌrã oaꞌangaague ára py ae. Haꞌe ma huvixave ikuai vaꞌe Ruvixave, haꞌe senhor ikuai vaꞌe Senhor oiko."
54,6,16,"Haꞌe anho ma hekove marã eꞌỹ vaꞌe oiko. Hexakãa ma avave rei ndoupity kuaai. Oexaa eꞌỹ vaꞌe, haꞌe oexa pyrã eꞌỹ oiko. Tomboetea haꞌe taꞌipoꞌaka riae. Amém."
54,6,17,"Oguerekopa rei vaꞌe kuery re ijayvuaEmongeta oguerekopa rei vaꞌe kuery ojee eꞌỹ ojerovia aguã, neĩ mbaꞌemo imarã vaꞌerã re riveꞌỹ guive, haꞌe rã Nhanderuete re anho, mbaꞌeta omeꞌẽ oikovy nhanembovyꞌaarã haꞌe javi."
54,6,18,"Haꞌe kuery ma joupe ojapo porãa rupi taꞌikuai, tanhopytyvõ opa mbaꞌe py. Omeꞌẽxeaꞌi py tomeꞌẽ reta, hakãteꞌỹa rupi eꞌỹ tombojaꞌo."
54,6,19,"Haꞌe rami vy ꞌrãe mbaꞌemo porã ojeupe guarã omoĩ porã uka arakaꞌe rã peve imarã eꞌỹ vaꞌerã, haꞌe rami vy oupity aguã tekove anhetẽ ete vaꞌe."
54,6,20,"Omongeta reve opaa py ogueroayvu porãagueHaꞌe gui ndee Timóteo, epena ke ndepo py opena uka pyre re. Ejapyxaka eme ayvu rive iporã eꞌỹ vaꞌe re, neĩ “Aikuaapa” heꞌi rive vy joo rami eꞌỹ-eꞌỹ ijayvua re guive. Mbaꞌeta haꞌe nunga re amongue ojapyxaka vy ojepeꞌa ma ojeroviaa gui.Tove peẽ kuery tapendu penemboaxya."
55,1,1,Timóteo pe mokoĩguea Paulo ombopara vaꞌekueOxarura reve ijayvu vy omboypyagueXee Paulo ma Nhanderuete oipotaa rami vy apóstolo-rã Cristo Jesus xemoĩ vaꞌekue. Cristo Jesus re tekove oĩ vaꞌe oikuaa uka aguã re ijayvuague rami xemoĩ.
55,1,2,"Timóteo xeraꞌy roayvu ete vaꞌe, taxarura ndevy. Tove terendu Nhanderuete haꞌe nhande-Senhor Jesus Cristo guigua mborayvu, nemboaxya haꞌe mbyꞌa porã guive."
55,1,3,"Timóteo ojeroviaa re Paulo oguerovyꞌaagueXeramoĩ kuery rami avi xee voi ambojerovia Nhanderuete xepyꞌa kyꞌa eꞌỹa rupi, arovyꞌa guive, mbaꞌeta ara py haꞌe pyávy anhemboꞌe vy xemaꞌenduꞌa riae ndere."
55,1,4,"Nderexaya re xemaꞌenduꞌa vy roexaxe ete ju, opa mbaꞌe py avyꞌa aguã."
55,1,5,"Xemaꞌenduꞌa avi rejerovia etea re, mbaꞌeta ndejaryi Lóide ranhe haꞌe ramigua oĩ, haꞌe gui ndexy Eunice ju. Haꞌekue rami avi xee aikuaa ndere voi oĩa."
55,1,6,"Nhanheaꞌã, nhanembaraete haꞌe jajerovia ete aguã re ijayvuaHaꞌe nunga rupi romongeta nerembiaporã omeꞌẽ mbyre rupi renheaꞌãve ju aguã re. Haꞌe vaꞌe ma ndeapyte re xepo amoĩ jave Nhanderuete omeꞌẽ vaꞌekue."
55,1,7,"Mbaꞌeta nhanemongyjearã eꞌỹ nhandere Nhanderuete omoĩ Onheꞌẽ, haꞌe rã nhanembaraete, nhandeporayvu haꞌe jajejokoa rupi nhandekuai aguã."
55,1,8,"Haꞌe nunga rupi exĩ eme Senhor regua remombeꞌu aguã, ikáuxa nhuã py xee aĩ teĩ. Haꞌe rami ꞌrãgue py Nhanderuete poꞌakaa rupi enhemoingo axy uka avi xereve ayvu porã remombeꞌua py."
55,1,9,"Mbaꞌeta nhandereraa jepe vy ikyꞌa eꞌỹ vaꞌe ojeupe guarã nhanerenoĩ rakaꞌe. Nhande ae nhanheaꞌãa re eꞌỹ guive. Haꞌe rami ꞌrãgue py haꞌe ae oipotaa rami vy nhanemboaxy rakaꞌe ára ijypy eꞌỹ mbove voi, haꞌe onhembopyꞌaague rami vy nhanemoĩ Cristo Jesus re."
55,1,10,"Haꞌe gui aỹ mae ma oikuaa uka nhanemboaxya, Cristo Jesus Nhandereraa jepearã ojekuaa py. Mbaꞌeta haꞌe vaꞌe ma manoa ombovaipa vy tekove marã eꞌỹ oikuaa uka ayvu porã rupi."
55,1,11,Haꞌe vaꞌe amombeꞌu aikovy aguã xemoĩ apóstolo haꞌe nhomboꞌearã.
55,1,12,"Haꞌe nunga rupi ae nami aiko axy. Haꞌe rami teĩ xee naxĩ, mbaꞌeta aikuaa mavaꞌe re pa ajeroviaa, aikuaa porã guive ipoꞌakapa vaꞌe vy ipo py xerekove amboaxa vaꞌekue re opena ꞌrãa, opaa ára peve guarã."
55,1,13,"Enhomboꞌe tema ayvu amombeꞌu rã rendu vaꞌekue rupi, exa uka guive rejeroviaa haꞌe mborayvu Cristo Jesus re oĩ vaꞌe."
55,1,14,Nheꞌẽ Kyꞌa Eꞌỹ nhandere oĩ vaꞌe poꞌakaa rupi epena tema iporã vaꞌe ndepo py opena uka pyre re.
55,1,15,
55,1,16,"Haꞌe rã Onesíforo haꞌe hoo pygua kuery ma Senhor tomboaxy, mbaꞌeta mboapykue rei eꞌỹ xembopyꞌa guaxu, haꞌe nhuã py aĩa oendu teĩ peteĩgueve ma naxereroxĩ. Haꞌe rami ꞌrãgue py Roma tetã py ovaẽ vy xereka rakaꞌe xejou peve. Haꞌe ramo tove opaa ára py Senhor tomboaxy. Xegui ndee reikuaa porãve haꞌe kuery xepytyvõ jepiague Éfeso tetã py."
55,2,1,"Cristo re jajeroviaa rupi vy nhanhemoingo axy uka aguã re ijayvuaHaꞌe gui ndee xeraꞌy, nembaraeteve tema Nhanderuete nemboaxya Cristo Jesus re oĩ vaꞌe re."
55,2,2,"Heta oendua py xee anhomboꞌe rã renduague rami avi ndee ju emboꞌe ojeroviapy kuery, amboae kuery mboꞌearã."
55,2,3,Cristo Jesus pegua xondaro ojeroviapy vaꞌe reiko vy enhemoingo axy uka avi ke xereve.
55,2,4,"Haꞌe gui peteĩve xondaro ndoikoi ꞌrã amboae nunga re openaa rupi, nguvixa hery moĩare ombovyꞌa aguã."
55,2,5,Haꞌe rami ae avi ouga vaꞌe kuery voi haꞌevea rami ouga eꞌỹ rã peteĩve ndoguerovyꞌaai ꞌrã.
55,2,6,Omaꞌetỹa rupi onheaꞌã vaꞌekue voi haꞌeve haꞌe ranhe ijaju vaꞌe hoꞌu aguã.
55,2,7,"Eikuaa pota ke xeayvua re, mbaꞌeta Senhor oikuaa uka porãmba ꞌrã ndevy."
55,2,8,"Nemaꞌenduꞌa tema Jesus Cristo rekokue re, mbaꞌeta Davi ramymino oiko, haꞌe omanoague gui onhemboete ju rakaꞌe, ayvu porã amombeꞌu aikovya rami vy."
55,2,9,Haꞌe vaꞌe káuxa ae xemoingo axya nhuã py heko vai vaꞌe rami. Haꞌe rã Nhanderuete ayvu ma ndojoko kuaai.
55,2,10,"Haꞌe nunga rupi opa marãgua aropoꞌaka oiporavo pyre kuery re vy, haꞌe kuery voi oupity aguã Cristo Jesus nhandereraa jepea haꞌe hexakãa imarã eꞌỹ vaꞌe."
55,2,11,Povaꞌe ayvu ma jarovia ete vaꞌerã:Hexeve nhamano rire hexeve avi ꞌrã jaikove ju.
55,2,12,hexeve avi ꞌrã nhaĩ huvixarã.
55,2,13,"haꞌe ma ojeroviapy ae ꞌrã oiko,mbaꞌeta ndaexarai ꞌrã ojegui ae."
55,2,14,"Amboae rami rei nhomboꞌe haꞌe ojerovia merami rive vaꞌe omongeta aguã re ijayvuagueEnhomomaꞌenduꞌa ke haꞌe nunga re. Nhanderuete renonde ke ndeayvu pavẽ pe, haꞌe kuery jogueroꞌa rei eꞌỹ aguã ayvu mbaꞌeverã ovareꞌỹ vaꞌe py, mbaꞌeta haꞌe nunga ma opa marã ꞌrã omoingo hendua kuery."
55,2,15,"Enheaꞌã tema rexĩmba rei eꞌỹ re Nhanderuete pe rejexa uka aguã ombaꞌeapo vaꞌe ojou porã vaꞌerã, ayvu anhetẽ ete vaꞌe haꞌevea rami remombeꞌu rire."
55,2,16,"Haꞌe rã ayvuxe iporã eꞌỹ vaꞌe ma endu rive, mbaꞌeta haꞌe rami ijayvu vaꞌe heko vaive ꞌrã ojeꞌoivy."
55,2,17,"Haꞌe kuery ijayvua ma nhomokanhy tema ꞌrã heravy, mbaꞌeaxy vaikue nhanderoꞌo omouꞌũ vaꞌe rami avi. Haꞌe vaꞌe kuery regua ma Himeneu haꞌe Fileto."
55,2,18,"Haꞌe vaꞌe kuery ojepeꞌa ma anhetẽ vaꞌe gui, mbaꞌeta nhomboꞌe teĩ nanhanhemboete jevyvei ꞌrãa rami. Haꞌe rami vy joapo ndojeroviavei aguã rami."
55,2,19,"Haꞌe rami teĩ oo ytarã Nhanderuete omoĩ vaꞌekue ma oĩ atã. Haꞌe vaꞌe re ma po rami oĩ ikuaa ukaarã: “Senhor oikuaa ae ojeupegua kuery” heꞌia vaꞌe. Haꞌe gui amboae ju “Senhor rery rupi ikuai vaꞌe tojepeꞌa teko vai gui”, heꞌi avi."
55,2,20,"Haꞌe rami avi oo tuvixakueve ikuai vaꞌe py oĩ ꞌrã mbaꞌemo ryru ouro haꞌe prata guigua anho eꞌỹ, oĩ avi ꞌrã yvyra haꞌe yapo guigua. Iporãgueve ma mbaꞌemo porã ryrurã oĩ, haꞌe rã amboae ma oiporu rive pyrã oĩ."
55,2,21,"Haꞌe rami ae avi nhande voi opa marã rei nhandekuaiague gui jajekyꞌaꞌo vy mbaꞌemo porã ryrurã rami ꞌrã jaiko, ikyꞌa eꞌỹ vaꞌerã omboaxa pyre ija oiporu vaꞌerã rami, iporã vaꞌe haꞌe javi jajapo aguã rami nhandeapo rire."
55,2,22,"Haꞌe nunga rupi eiko eme kunumigue opa marã ikuaixea rami. Teko porã rupi enheaꞌã, rejeroviaa, ndeporayvu, haꞌe peteĩ rami pendekuaia rupi, ipyꞌa kyꞌa eꞌỹ re Senhor pe ojapukai vaꞌe kuery reve."
55,2,23,"Endu rive amongue ijayvuxe rã ovareꞌỹ vaꞌe re hiꞌarandu eꞌỹa rupi, mbaꞌeta haꞌe nunga gui jogueroꞌapa rei ꞌrã, reikuaa ma avi. Mbaꞌeta Senhor rembiguai kuery ma ndaꞌevei jogueroꞌa rei aguã. Haꞌe rami ꞌrãgue py ijayvu porãꞌi ꞌrã pavẽ reve, haꞌe ivai rei eꞌỹ re nhomboꞌe kuaa ꞌrã guive."
55,2,25,"Haꞌe kuery re amongue opuꞌã rei ramo omongeta porãꞌi ꞌrã, mbaꞌeta xapyꞌa rei haꞌe kuery pe voi Nhanderuete omeꞌẽ ꞌrã ojeko rerova vy anhetẽ vaꞌe oikuaa nho aguã,"
55,2,26,"haꞌe rami vy hiꞌarandu ju vy anha pe onhemboꞌa ukaague gui oo jepe aguã, ixupe ojerereko uka rire teĩ oipotaa rami ikuai aguã."
55,3,1,; ; 
55,3,2,"Mbaꞌeta avakue ikuai vaꞌe ojejou porã rei ꞌrã, peráta re anho ꞌrã ndaꞌeveive, ojee rive ꞌrã ojerovia, onhemboyvate rei ꞌrã, ijayvu vaikue-ikue ꞌrã, nguu kuery nonheꞌẽ renduvei ꞌrã, ndajoguerovyꞌaxevei ꞌrã, Nhanderuete nomboetevei ꞌrã,"
55,3,3,"ndaꞌiporayvuvei ꞌrã, nanhomboaxy kuaavei ꞌrã, joe ijayvu rei ꞌrã, ndojejoko kuaavei ꞌrã, ojerovia rei ꞌrã, iporã vaꞌe rovai ꞌrã ikuai,"
55,3,4,"nhomboꞌa uka rive ꞌrã, oꞌarandua rupi eꞌỹ ꞌrã ikuai, onhembotuvixa rei ꞌrã, haꞌe kuery ae oipotaa rami ꞌrã ikuaixe, Nhanderuete pe ikuai ꞌrãgue py,"
55,3,5,Nhanderuete pe merami ikuai vaꞌeri ixupe “Ipoꞌaka vaꞌeꞌỹ” heꞌi rive ꞌrã. Ejepeꞌa ke haꞌe kuery gui voi.
55,3,6,"Haꞌe kuery vaꞌe regua ma joo rupi ovaẽ vy ombotavy ꞌrã kunhague ikangykueve ojejavypa vaꞌe, opa marã rei oikoxea rami rive ikuai vaꞌe."
55,3,7,Haꞌe kuery ma mbaꞌemo re onhemboꞌe uka riae teĩ ndoupityi ꞌrã anhetẽ vaꞌe oikuaa ete aguã.
55,3,8,"Moisés re Janes haꞌe Jambres opuꞌã reiague rami avi haꞌe kuery voi anhetẽ vaꞌe re opuꞌã rei teĩ. Haꞌe kuery opa marã rei naiꞌarandui, haꞌe ndojeroviavei vy ojou vai pyrã ikuai."
55,3,9,"Haꞌe rami teĩ haꞌe kuery ndaꞌikuai riaei ꞌrã haꞌe rami, mbaꞌeta pavẽ oikuaa ꞌrã hiꞌarandu eꞌỹa, Moisés rovaigua kuery re oikoague rami avi."
55,3,10,–14.22
55,3,12,Haꞌe gui Cristo Jesus pe oikoxe vaꞌe haꞌe javi ꞌrã omoingo axya rei.
55,3,13,"Haꞌe rã heko vai haꞌe heko porã merami rive vaꞌe ma heko vaive ꞌrã ojeꞌoivy, nhombotavy haꞌe onhembotavy ukaa rupi anho."
55,3,14,Nhanderuete ayvu anhetẽ ete haꞌe haꞌevea re ijayvuaHaꞌe rã ndee ma eĩ atã tema mbaꞌemo reikuaa haꞌe rerovia vaꞌe re. Nemaꞌenduꞌa ke haꞌe nunga re mavaꞌe pa nemboꞌeague re.
55,3,15,Mbaꞌeta nekyrĩ reve reikuaa ae ma ipara ikyꞌa eꞌỹ vaꞌe. Haꞌe vaꞌe rupi vy reupity neꞌarandurã Cristo Jesus re rejerovia vy reo jepe aguã.
55,3,16,"Haꞌe vaꞌe ipara vaꞌe ma Nhanderuete guigua meme, haꞌe rami vy haꞌeve nhanhomboꞌe aguã, nhanhomongeta, nhanhomoꞌarandu, haꞌe teko porã rupi nhanhomoingo aguã,"
55,3,17,"Nhanderuete remimboꞌe kuery opa mbaꞌe py hiꞌarandu vy iporã vaꞌe haꞌe javi ojapo kuaa aguã., "
55,4,1,Ayvu porã nhamombeꞌua rupi nhanheaꞌã aguã re ijayvuaNhanderuete haꞌe Cristo Jesus renonde xee romongeta. Haꞌe vaꞌe ma ojekuaa ju vy oikuaa pota ꞌrã oikove vaꞌe haꞌe omano vaꞌekue ikuaiague re.
55,4,2,"Emombeꞌu tema ayvu porã. Haꞌe vaꞌe rupi enheaꞌã katu haꞌeve jave, eꞌỹ vy haxy teĩ. Joupe ndeayvu, enhomoꞌarandu haꞌe enhomongeta ndevai rei eꞌỹ re renhomboꞌea haꞌe javi py."
55,4,3,"Mbaꞌeta ovaẽ ꞌrã haꞌevea rami nhanhomboꞌe teĩ ndojapyxakaavei aguã ára. Haꞌe rami ꞌrãgue py ojou ꞌrã haꞌe kuery ae oipotaa rami omboꞌe vaꞌerã, oapyxa remo rive oikaraĩ vaꞌe rami. Haꞌe rami vy noenduxevei ꞌrã anhetẽ vaꞌe, ayvu rive re anho ojapyxakave vy."
55,4,5,"Haꞌe rã ndee ma eiko kuaa pota opa mbaꞌe py. Nemoingo axya rã eropoꞌaka, ayvu porã remombeꞌua rupi tema eiko, ejapopa ete nerembiaporã vaꞌe."
55,4,6,Apóstolo Paulo omano taa re ijayvuagueHaꞌe gui xee ma xeruguy omoẽa ta ma mymba omeꞌẽmby rami. Ovaẽ ma ouvy aa aguã ára.
55,4,7,"Iporã vaꞌe re xee anheaꞌã vaꞌekue, ajapopa ma xerembiaporã vaꞌekue, haꞌe amombeꞌu porã jajerovia aguã regua."
55,4,8,"Aỹ ma heko porã vaꞌe pegua coroa oĩ xevy pe oguereko katu pyre. Haꞌe vaꞌe ma Senhor haꞌevea rami oikuaa pota vaꞌe opaa ára omeꞌẽ ꞌrã xevy. Xevy pe anho eꞌỹ guive, oua ára peve oarõ haꞌe oayvu okuapy vaꞌe haꞌe javi pe ꞌrã omeꞌẽ.; ; "
55,4,9,"Avakue apóstolo oejapaague, haꞌe rã Nhanderuete ndoejaia re ijayvuagueEju voi pota ke xea py."
55,4,10,"Mbaꞌeta Demas ma aỹ mbaꞌemo oĩ vaꞌe re ndaꞌeveive vy xereja. Tessalônica tetã katy ojepeꞌa ovy. Crescente ma Galácia katy, haꞌe rã ma Dalmácia katy oo."
55,4,11,"anho oiko teri xereve. Ejou ke Marcos, haꞌe vy eru, mbaꞌeta haꞌe ma xepytyvõ ꞌrã ambaꞌeapoa rupi."
55,4,12,Haꞌe gui Tíquico ma Éfeso tetã katy amondouka vaꞌekue.
55,4,13,"Reju vy ke eru avi Trôade py capa aeja vaꞌekue, Carpo ro py. Eru avi kuaxia para, aipotave vaꞌe ma ipire guigua."
55,4,14,Ferro re ombaꞌeapo vaꞌety Alexandre ma ojapo vai ete xevy. Haꞌe ramo Senhor ombopaga ꞌrã ojapoague re.
55,4,15,"Ndee voi enheangu avi ixugui, mbaꞌeta oreayvu rã orere opuꞌã rei vaꞌekue."
55,4,16,Jypyꞌi xemboayvua jave avave rei naxepytyvõai. Haꞌe rami ꞌrãgue py pavẽ rei xereja karamboae. Haꞌe ramiague re tombopagaa eme.
55,4,17,"Haꞌe rã Senhor ma xereve oiko vy xemombaraete, ayvu amombeꞌuve ju rã amboae regua kuery oendupa aguã. Haꞌe rami aguã xereraa jepe karamboae guary juru gui."
55,4,18,"Haꞌe rami ae avi Senhor xereraa jepe ꞌrã xevy ojapo vaixe vaꞌe haꞌe javi gui, haꞌe opoꞌakaa py xereraa jepe ꞌrã yva re. Ixupe toporaeia aỹ haꞌe arakaꞌe rã peve. Amém."
55,4,19,"Oxarura reve opaa py ogueroayvu porãagueEmombeꞌu ke xemaꞌenduꞌaa Prisca haꞌe Áqüila pe, Onesíforo ro pygua kuery pe guive."
55,4,20,Erasto ma Corinto tetã py opyta. Haꞌe rã Trófimo ma Mileto py aeja karamboae imbaꞌeaxy rã.
55,4,21,"Eju voi ke yroꞌy ovaẽ eꞌỹ mbove. Ndevy oxarura uka vaꞌe ma Êubulo, Lino, Cláudia haꞌe irmão kuery haꞌe javive."
55,4,22,Tove Senhor toiko nenheꞌẽ reve. Tove peẽ kuery tapendu penemboaxya.
56,1,1,pe Paulo ombopara vaꞌekue
56,1,5,"Igreja re opena vaꞌe kuery reko re ijayvuaHaꞌe nunga rupi ae roeja karamboae Creta ypaꞌũ py py, mbaꞌemo ndajapopai vaꞌekue rejapopa aguã, haꞌe rami vy peteĩ-teĩ tetã py remoĩ aguã igreja re opena vaꞌerã, ndevy ajapo ukaague rami vy."
56,1,6,"Haꞌeve remoĩ aguã ojou vaia rei aguã rami eꞌỹ ikuai vaꞌe, haꞌe peteĩꞌi taꞌyxy vaꞌe. Taꞌy kuery ojerovia vaꞌe, haꞌe kuery opa marã rei eꞌỹ, inheꞌẽ rendua rupi anho ikuaia oikuaa pavẽ vaꞌe."
56,1,7,"Mbaꞌeta igreja re opena vaꞌe ma ndaꞌevei ojou vaia rei aguã rami ikuai aguã, haꞌe kuery pe Nhanderuete ae opena uka rire. Haꞌe kuery ojee ae riveꞌỹ ojerovia vaꞌe, ivai ja eꞌỹ, haꞌe vinho oyꞌua rupi eꞌỹ ikuai vaꞌe, ojerovia rei eꞌỹ vaꞌe, neĩ peráta re ndaꞌevei rei eꞌỹ vaꞌe haꞌeve."
56,1,8,"Haꞌe rami ꞌrãgue py nhomovaẽ kuaa vaꞌe, iporã vaꞌe anho oguerovyꞌa vaꞌe, oiko kuaa pota haꞌe haꞌevea rami joguereko vaꞌe, ikyꞌa eꞌỹa rupi oiko haꞌe ojejoko kuaa vaꞌe,"
56,1,9,"haꞌe ayvu anhetẽ ete vaꞌe ojee omoĩ ete vaꞌe omboꞌeague rami ae. Haꞌe rami vy ꞌrãe nhomboꞌe porã haꞌe nhombopyꞌa guaxu kuaa, haꞌe ombovai kuaa ꞌrã guive hexe opuꞌã reia rã."
56,1,10,"Nhomboꞌe porã merami rive vaꞌe kuery re ijayvuaMbaꞌeta heta ikuai nhonheꞌẽ rendu eꞌỹ vaꞌe, ijayvuxe haꞌe nhombotavypa rei vaꞌe. Judeu regua ma hetave ikuai haꞌe rami. Haꞌe vaꞌe kuery nhamokyrirĩ ꞌrãe, mbaꞌeta oo pygua haꞌe javi-javi ꞌrã ombotavy omboꞌe vaikuea rupi, peráta re rive ndaꞌeveive vy."
56,1,12,"Haꞌe kuery reguae profeta rami aipoeꞌi vaꞌekue: “Creta pygua kuery ma ijapu vaꞌe ae, mymba inharõ vaꞌe rami okaru guaxu haꞌe inhateꞌỹ vaꞌe”, heꞌiague rami."
56,1,13,"Haꞌe rami ijayvua ma anhetẽ. Haꞌe nunga rupi haꞌe kuery pe ndeayvu ete ꞌrã ojeroviaa rupi imbaraete aguã,"
56,1,14,"haꞌe ojapyxaka veꞌỹ aguã judeu kuery ijayvu rivea re, neĩ anhetẽ vaꞌe gui ojepeꞌa vaꞌekue ayvu re."
56,1,15,"Mbaꞌeta heko kyꞌa eꞌỹ vaꞌe kuery pe mbaꞌeve rei nomongyꞌai ꞌrã. Haꞌe rã heko kyꞌa haꞌe ojerovia eꞌỹ vaꞌe kuery ma opa mbaꞌe py ꞌrã onhemongyꞌa, mbaꞌeta oꞌarandua haꞌe opyꞌaa rupi ikyꞌapa rã."
56,1,16,Haꞌe kuery ma “Xee aikuaa Nhanderuete” heꞌi teĩ gueko vaia py oexa uka anhetẽ eꞌỹa. Ojeguarupy haꞌe nanhonheꞌẽ rendui vaꞌe vy iporã vaꞌe ojapo aguã ndaꞌevei.
56,2,1,Ojerovia vaꞌe kuery reko re ijayvuaHaꞌe rã ndee ma ndeayvu ke haꞌevea rami renhomboꞌea rupi.
56,2,2,"Tujakueve emboꞌe ojejoko aguã re, omboetea aguã. Toiko kuaa pota, haꞌe ojeroviaa py taꞌimbaraete, iporayvua haꞌe oĩ atãa py guive."
56,2,3,"Haꞌe rami ae avi guaimigueve ma nhomboetea rupi taꞌikuai. Taꞌijayvuxe rei eme, haꞌe vinho oyꞌua rupi taꞌikuai eme. Tanhomboꞌe iporã vaꞌe re,"
56,2,4,"omboꞌe aguã kunhague ipyauve vaꞌe ome haꞌe omemby kuery oayvu ete aguã re,"
56,2,5,"oiko porã pota haꞌe heko kyꞌa eꞌỹ aguã, ngoo rupi opena porã aguã, haꞌeve vaiꞌi haꞌe ome oipotaa rami oiko aguã, haꞌe rami rã Nhanderuete ayvu re ijayvu vaia eꞌỹ aguã."
56,2,6,Kunumigue haꞌe rami ae avi emongeta opa mbaꞌe py oiko kuaa pota aguã.
56,2,7,"Ndee ae voi iporã vaꞌe rupi eiko, amboae kuery ndee rami ikuai aguã. Renhomboꞌea rupi exa uka anhetẽ rupi anho reikoa haꞌe renhomboetea."
56,2,8,"Iporã vaꞌe re anho ndeayvu ndejou vaia aguã rami eꞌỹ, nhanderovaigua kuery oxĩmba aguã, mbaꞌeve py nhandere ndaꞌijayvu vai kuaai vy."
56,2,9,"Escravo kuery ma guerekoa kuery nheꞌẽ rendua rupi taꞌikuai opa mbaꞌe py, haꞌe ramo oguerovyꞌa aguã. Taꞌinheꞌẽngi rei eme,"
56,2,10,haꞌe taꞌimonda eme guive. Haꞌe rami ꞌrãgue py toexa uka opa mbaꞌe py ojeroviapy oikoa. Haꞌe rami vy opa mbaꞌe py ojapo ꞌrã Nhanderuete Nhandereraa jepea vaꞌe regua ayvu ojou porãa aguã rami.
56,2,11,Cristo nhandereraa jepe vy nhanemoingo porãague re ijayvuaMbaꞌeta pavẽ pe Nhanderuete oikuaa uka omboaxya ogueraa jepe aguã.
56,2,12,"Haꞌe rami vy nhanemoꞌarandu nhandereko vaiaty haꞌe yvy regua reko gui jajepeꞌa aguã, haꞌe aỹ gui voi jaiko kuaa pota haꞌe teko porã rupi nhandekuai aguã Nhanderuete pe ete,"
56,2,13,imaꞌenduꞌa porãmby ou aguã nharõ jaikovya ja. Haꞌe vaꞌe ma Nhanderuete Ipoꞌakapa vaꞌe haꞌe Nhandereraa jepea Cristo Jesus rexakãa ojekuaa rã guarã.
56,2,14,"Mbaꞌeta nhandere ojejuka uka rakaꞌe, opa mbaꞌe vai gui nhandejogua vy ojeupe guarã ae nhandekyꞌaꞌo aguã, iporã vaꞌe re anho nhanheaꞌãa rupi nhandekuai aguã., "
56,2,15,"Haꞌe nunga re tema ndeayvu. Enhomombaraete haꞌe enhomongeta ipoꞌakaa haꞌe javi rupi, avave rei nembojaru rei eꞌỹ aguã."
56,3,1,"Huvixa kuery nhanheꞌẽ rendu, haꞌe iporã vaꞌe rupi nhandekuai aguã re ijayvuaEnhomomaꞌenduꞌa ke joe opena vaꞌe haꞌe huvixa kuery oipotaa rami ikuai aguã. Tonheꞌẽ rendu, haꞌe taꞌikyreꞌỹ opa mbaꞌe porã ojapo aguã."
56,3,2,"Avave rei re taꞌijayvu rei eme, neĩ taꞌijayvu rive eme joupe. Haꞌe rami ꞌrãgue py haꞌeve vaiꞌi taꞌikuai, pavẽ reve taꞌijayvu porãꞌi opa mbaꞌe py."
56,3,3,"Mbaꞌeta nhande voi yma rupi hiꞌarandu eꞌỹ vaꞌe nhandekuai vaꞌekue, nhonheꞌẽ rendu eꞌỹ vaꞌe haꞌe okanhygue rami, toꞌo pegua escravo rami nhandekuai vaꞌekue nhamoaruã rei haꞌe opa marã nhandekuaixea rupi. Jaiko vaikue rei, nanhandeaꞌei rei joe, nanhandeporayvui, haꞌe ndajajoayvui rei vaꞌekue."
56,3,4,"Haꞌe gui Nhanderuete Nhandereraa jepea vaꞌe oexa uka nhanderayvua, nhanemboaxypaa guive. Haꞌe rami vy nhanemboaxy vy rive nhandereraa jepe, teko porã re nhanheaꞌãa rupi eꞌỹ. Nheꞌẽ Kyꞌa Eꞌỹ nhandekyꞌaꞌo vy nhanemoingove ju, haꞌe nhanembopyau."
56,3,6,Haꞌe vaꞌe ma Nhandereraa jepea Jesus Cristo rupi nhandere Nhanderuete ombou vy opa mbaꞌe py nhanemoingo porã.
56,3,7,Haꞌe ramo nhanemboaxy vy nhanemboeko porã ma rire tekove marã eꞌỹ nharõa rupi mbaꞌemo porã jopyarã ju jaiko.
56,3,8,"Haꞌe vaꞌe ayvu ma jarovia vaꞌerã, aipota remombeꞌu porãve guive, Nhanderuete re ojerovia vaꞌe kuery iporã vaꞌe ojapoa rupi onheaꞌã aguã. Haꞌe nunga ma iporã, haꞌe omoingo porã pavẽ ꞌrã."
56,3,9,"Haꞌe rã ayvu ovareꞌỹ vaꞌe ma endu rive, ymagua kuery rery oĩa re ijayvua rã, haꞌe lei re joo rami eꞌỹ-eꞌỹ ijayvu vy jogueroꞌa rei ramo, mbaꞌeta haꞌe nunga ma nhomoingo porãarã eꞌỹ, mbaꞌeverã ndovarei."
56,3,10,Joo rami eꞌỹ-eꞌỹ nhomoingoa kuery pe mokoĩgue ma ndeayvu rire ejepeꞌa ke haꞌe kuery gui.
56,3,11,Mbaꞌeta reikuaa ma heko vai haꞌe ojejavypa vaꞌe ae ikuaia. Haꞌe kuery ae onhembopaga uka.
56,3,12,"Oxarura reve opaa py ogueroayvu porãagueNdea py ambou ꞌrã Ártemas, eꞌỹ vy Tíquico. Haꞌe vaꞌe ovaẽ ma ramo eju pojava Nicópolis tetã py xerovaexĩ aguã. Anhembopyꞌa haꞌe py ae yroꞌy aaxa aguã."
56,3,13,"Eipytyvõ porã pota lei re nhomboꞌe vaꞌety Zenas oguatave ta ramo, Apolo guive, haꞌe kuery pe mbaꞌeve oata eꞌỹ aguã."
56,3,14,"Haꞌe gui nhanderevegua kuery tonheaꞌã iporiaukueꞌi pytyvõa rupi, yvyra hiꞌa eꞌỹ vaꞌe rami ikuai eꞌỹ aguã."
56,3,15,Haꞌe gui xereve ikuai vaꞌe haꞌe javi oxarura uka ndevy. Emombeꞌu ke oremaꞌenduꞌaa ojeroviaa py orerayvu vaꞌe kuery haꞌe javive pe.Tove peẽ kuery haꞌe javi tapendu penemboaxya.
57,1,1,"Filemom pe Paulo ombopara vaꞌekueOxarura reve ijayvu vy omboypyagueXee Paulo ma Cristo Jesus pegua aikoa re nhuã py aĩ. Xe-irmão Timóteo reve roxarura ndevy, xerembiayvu Filemom. Ore rami avi rembaꞌeapo vaꞌe reiko. Irmã Áfia pe voi axarura, ore rami onheaꞌã vaꞌety Arquipo, haꞌe igreja kuery ndero py onhemboaty vaꞌe pe guive."
57,1,4,"Filemom nhopytyvõa re oguerovyꞌaagueNdere xemaꞌenduꞌa riae vy Xeruete pe anhemboꞌe nhavõ arovyꞌa, mbaꞌeta aendu omombeꞌua rã ikyꞌa eꞌỹ vaꞌe kuery haꞌe javi reayvua, haꞌe Senhor Jesus re rejeroviaa rupi reikoa guive."
57,1,6,Ajerure ore rami rejerovia reve Cristo re vy mbaꞌemo porã jareko vaꞌe reikuaapa avi aguã.
57,1,7,"Mbaꞌeta irmão, ndeporayvua omombeꞌua rã aendu vy avyꞌa ete haꞌe xepyꞌa guaxuve, ikyꞌa eꞌỹ vaꞌe kuery rembovyꞌa ramo ipyꞌa py."
57,1,8,"Onésimo re apóstolo Paulo ojerureagueHaꞌe gui Cristo re vy aendu ndevy pe mbaꞌemo ajapo uka vaꞌe rire haꞌeve ꞌrãguea, haꞌe rami teĩ roayvua rupi ajerure porãꞌi haꞌe nunga re. Xee Paulo xetujaꞌi ma, haꞌe aỹ Jesus káuxa nhuã py aĩ."
57,1,10,"Haꞌe rami vy ajerure xeraꞌy Onésimo removaẽ porã ju aguã, mbaꞌeta xejokuaa imoinya py xeraꞌy rami amoingo vaꞌekue."
57,1,11,"Haꞌe vaꞌe ma anhetẽ yma ndovarei vaꞌekue ndevy, teĩ aỹ ma ovare ete ndevy, xevy pe voi."
57,1,12,Haꞌe rami vy ndea py ambou ju xekuraxõ ae reve.
57,1,13,"Xee ma nderekovia amombytavexe teĩ xea py, ayvu porã káuxa xejokuaa imoinya py xepytyvõ aguã. Haꞌe rami avi mbaꞌeve rei ndajapoxei ndevy pe ranhe aporandu eꞌỹ re. Haꞌe ramo ꞌrãe xepytyvõxeaꞌi py xepytyvõ uka, xee ajapo uka ramo riveꞌỹ."
57,1,15,"Mbaꞌeta xee aikuaa rã xapyꞌaꞌi rive ojepeꞌa rakaꞌe ndea gui, rakaꞌe rã peve guarã removaẽ ju aguã,"
57,1,16,"ndevygua escravo-rã ju eꞌỹ guive removaẽ aguã, haꞌe rã nde-irmão reayvu ete vaꞌe rami, nde-escravo rami riveꞌỹ. Mbaꞌeta Onésimo ma xe-irmão oiko rire nde-irmão katuve ma oiko, ngoꞌo re escravo rami riveꞌỹ, haꞌe rã Senhor re vy irmão oiko."
57,1,17,Haꞌe nunga rupi xevy pe “Xerevegua” ꞌre vy xee xemovaẽa rami ae haꞌe voi emovaẽ.
57,1,18,Haꞌe gui xapyꞌa rei nembaꞌe rei-rei omokanhy rire ndevy pe orevea oĩ ramo eja ranhe xee ae amboekoviapa aguã.
57,1,19,Xee Paulo xepo py ae ambopara amboekovia aguã re. Haꞌe “Nderekove re ae xevy pe rereve” haꞌe eꞌỹ teĩ reikuaa.
57,1,20,"Haꞌe nunga rupi irmão, Senhor re vy ejapo haꞌe nunga xevy. Xembovyꞌa ke Cristo re."
57,1,21,"Oxarura reve opaa py ogueroayvu porãagueHaꞌe rami ambopara ri teĩ aikuaa xenheꞌẽ rendu ꞌrãa, haꞌe ajerurea gui rejapove ꞌrã guive."
57,1,22,"Ajerure avi rereko katu aguã ake aguã, mbaꞌeta xee aikuaa rã xere pejerurea rupi pẽa py xemboua ju ꞌrã."
57,1,23,"Epafras ma Cristo re vy xereve oĩ avi nhuã py. Haꞌe vaꞌe ma oxarura avi ndevy, haꞌe gui Marcos, Aristarco, Demas haꞌe xepytyvõ vaꞌety kuery voi."
58,1,1,"Hebreu kuery pe ombopara pyreNhanderuete ojekuaa ukaague re ijayvuaYmave rupi Nhanderuete mbovykue rei eꞌỹ, haꞌe haꞌekue-ꞌekueꞌi rami eꞌỹ ijayvu rakaꞌe nhaneramoĩ kuery pe profeta kuery rupi."
58,1,2,"Haꞌe gui aỹ opa vygua ára ma Guaꞌy rupi ae ijayvu nhandevy. Haꞌe vaꞌe ma opa mbaꞌe ikuai vaꞌe jopyarã omoĩ, ipo rupi opa mbaꞌe ojapo rire."
58,1,3,"Nhanderuete rexakãa rexa ukaa oiko, Nguu rami ete heko vaꞌe vy. Mbaꞌemo ikuai vaꞌe oguereko porãmba oayvu ipoꞌakapa vaꞌe py rive. Haꞌe gui jajejavyague gui nhandekyꞌaꞌopa ma vy oguapy oiny yvate. Ipoꞌakapa vaꞌe oiporu kuaa regua re oĩ"
58,1,4,"anjo kuery gui omboyvateve rire, mbaꞌeta hery oenoĩa vaꞌe ma anjo kuery oenoĩa gui iporãve."
58,1,5,; 
58,1,6,"Haꞌe gui kovaꞌe yvy re Guaꞌy Jypygua ombou vy teĩgue ju aipoeꞌi: “Nhanderuete pegua anjo kuery tomboete pavẽ”, heꞌi."
58,1,7,"Haꞌe rã anjo kuery pe ma aipoꞌea: “Ojeupegua anjo kuery ojapo yvytu rami, guembiguai kuery ojapo tata rami”, ꞌea."
58,1,8,"Haꞌe rã Taꞌy pe ma aipoꞌea: “Oreruete, ndepoꞌakaa ma rakaꞌe rã peve guarã. Haꞌe ndepoꞌakaa py rejoguereko ꞌrã haꞌevea rami."
58,1,9,"Rerovyꞌa teko porã, haꞌe rã teko vai ma nderejou porãi. Haꞌe nunga rupi Nderu Nhanderuete ndererovyꞌaa rupi nemoĩ neirũ kuery áry guarã, ndere azeite omoĩ uka vy”, ꞌea."
58,1,10,"Ixupe aipoꞌea avi: “Senhor, jypyꞌi renhono vaꞌekue yvy. Yva regua voi ndepo py rejapo vaꞌekue meme."
58,1,11,"Haꞌe nunga ma opa vaꞌerã. Haꞌe rã ndee ma reiko riae ꞌrã. Haꞌe nunga haꞌe javi ꞌrã inhyma ovy ao rami, haꞌe ramo ao pukukue rami ꞌrã rembojoꞌa imoiny, ao rami ae avi ꞌrã remboekovia. Haꞌe rã ndee ma haꞌekue ae reiko. Nderekove opa vaꞌerã eꞌỹ”, ꞌea."
58,1,13,"Haꞌe gui peteĩve anjo pe aipo ndeꞌi: “Eguapy ke aiporu kuaa regua re, nderovaigua kuery ndepy guýry amoĩ peve”, ndeꞌi."
58,1,14,"Mbaꞌeta anjo kuery ma nheꞌẽ hembiguai ikuai, oo jepe aguã rami ikuai vaꞌe pytyvõarã ombou vaꞌe."
58,2,1,
58,2,2,"Mbaꞌeta ymave rupi Nhanderuete ayvu anjo kuery omombeꞌu vaꞌekue ndoaxa rivei rakaꞌe, mbaꞌeta haꞌe vaꞌe rupi heko vai haꞌe nonheꞌẽ rendui vaꞌe kuery ombopagapa. Haꞌe rami rire mbaꞌexa ꞌrã tu nhande jaa jepe, nhandereraa jepe aguã regua iporãve vaꞌe nhaendu rive vy? Mbaꞌeta jypyꞌi Senhor ae omombeꞌu, haꞌe gui henduare kuery ju omboaxa, anhetẽ etea jaikuaa porãve aguã rami."
58,2,4,"Haꞌe kuery ijayvua rupi Nhanderuete oikuaa uka anhetẽ etea, hexa pyrã, nhomondyipaarã haꞌe opa marãgua opoꞌakaa rupi ojapo vy. Haꞌe gui peteĩ-teĩ rupi oexa uka avi Nheꞌẽ Kyꞌa Eꞌỹ guigua, haꞌe ae oipotaa rami vy."
58,2,5,Sacerdote yvateve vaꞌe ojeroviapy haꞌe nhomboaxy kuaa vaꞌe Jesus oikoa re ijayvuaMbaꞌeta anjo kuery peꞌỹ Nhanderuete opena uka rakaꞌe yvy pyau oreayvua vaꞌe re.
58,2,6,"Haꞌe rami ꞌrãgue py amongue henda py omombeꞌu porã vy aipoeꞌi: “Marã ramigua tu avakue, haꞌe kuery re nemaꞌenduꞌa aguã? Marã ramigua tu avakue raꞌy kuery, haꞌe kuery re reikuaa pota aguã?"
58,2,7,"Haꞌe rami teĩ hareꞌi anjo kuery gui remoꞌyvyĩꞌive rire remboyvate, remboete uka [haꞌe rembopoꞌaka ndepo py rejapo vaꞌekue haꞌe javi re."
58,2,8,"Opa mbaꞌe re rembopoꞌaka, ipy guýry remoĩ vy”, heꞌi vaꞌekue. Opa mbaꞌe re nhanembopoꞌaka rire ma mbaꞌeve jipoi nhandepoꞌaka eꞌỹa. Haꞌe rami teĩ aỹ peve ndajaexai teri opa mbaꞌe re nhandepoꞌakaa."
58,2,9,"Haꞌe rã Jesus ma jaexa omano rire Nhanderuete ombopoꞌaka haꞌe omboete ukaague. Mbaꞌeta Nhanderuete nhanemboaxy vy anjo kuery gui xapyꞌaꞌi omoꞌyvyĩꞌive rakaꞌe Jesus, nhande kuery haꞌe javi re omano aguã."
58,2,10,"Mbaꞌeta Nhanderuete peguarã opa mbaꞌe oiko, haꞌe ae omoingopa rire. Haꞌe rami vy guexakãa katy guaꞌy kueryrã nhandereru aguã ma opa mbaꞌe py oguereko katu rakaꞌe Nhandereraa jepearã, oiko axya py guive."
58,2,11,"Mbaꞌeta Nhandekyꞌaꞌoarã ou vaꞌekue haꞌe nhande kuery oikyꞌaꞌo vaꞌekue voi peteĩꞌi gui ae jaiko. Haꞌe nunga rupi noxĩ nhandevy “Xeryvy kuery” heꞌi aguã,"
58,2,12,"mbaꞌeta aipoeꞌi: “Xeryvy kuery pe aikuaa uka ꞌrã nderery, haꞌe onhemboaty okuapya py aporaei ꞌrã ndevy.”"
58,2,13,"Aipoeꞌive ju: “Xee ajerovia ꞌrã hexe.” Teĩgue ju aipoeꞌi: “Apy ma xee aĩ, haꞌe xeraꞌy kuery Nhanderuete omeꞌẽ vaꞌekue reve”, heꞌi."
58,2,14,"Haꞌe gui taꞌy kuery heꞌia hoꞌo haꞌe huguy vaꞌe ikuaia rami avi haꞌe voi oiko haꞌe rami, omanoa py ombovaipa aguã porojukaa poꞌakaa. Haꞌe vaꞌe ma anha."
58,2,15,"Haꞌe gui nhandereraa jepe aguã, mbaꞌeta jaikoa pukukue re nhamano aguã gui jakyje vy manoa pegua escravo rami nhandekuai vaꞌekue."
58,2,16,"Mbaꞌeta anhetẽ anjo kuery reraa jepearã eꞌỹ ou, haꞌe rã Abraão ramymino kuery reraa jepearã anho."
58,2,17,"Haꞌe nunga rupi opa mbaꞌe py guyvy kuery rami ꞌrãe ojeapo, nhanemboaxy kuaa haꞌe ojeroviapy oikoa oexa uka aguã, haꞌe Nhanderuete pegua sacerdote yvateve vaꞌe oiko aguã guive, ojeupegua kuery ojejavyague re opaga aguã."
58,2,18,Mbaꞌeta anha omoangekoa py oiko axy rire aỹ ipoꞌaka nhanderepy aguã nhande voi nhanemoangeko rã.
58,3,1,
58,3,2,"Haꞌe vaꞌe pe ma Nhanderuete ngoo pygua kuery re opena uka ramo henonde rupi ojeroviapy oiko, Moisés oikoague rami avi."
58,3,3,"Haꞌe rami avi Moisés gui ma Jesus omboetevepy, oo gui ijapoare omboeteavea rami avi."
58,3,4,"Mbaꞌeta oo ikuai vaꞌe ma ojapo pyre meme, haꞌe rã opa mbaꞌe apoare ma Nhanderuete anho."
58,3,5,"Haꞌe gui Moisés ma Nhanderuete rembiguai rami oiko rakaꞌe hoo pygua haꞌe javi re openaa rupi. Haꞌe ramia py ojeroviapy oiko, omombeꞌu ma voi guive rakaꞌeve rã Nhanderuete omombeꞌu porãve vaꞌerã regua."
58,3,6,"Haꞌe rã Cristo ma hoo pygua kuery re opena vy Taꞌy ae oiko. Haꞌe gui “Hoo pygua kuery” heꞌia ma nhande ae jaiko, opa peve ete ri nhaĩ atã vy nhandepyꞌa guaxu haꞌe jarovyꞌa reve nharõ jaikovya re."
58,3,7,"Mbaꞌeta Nheꞌẽ Kyꞌa Eꞌỹ aipoeꞌiague rami: “Kovaꞌe ára ijayvua pendu vy peneakã ratã eme, tekoa eꞌỹa rupi ymagua kuery ikuai jave oeko aꞌã rei haꞌe nonheꞌẽ renduiague rami eꞌỹ."
58,3,9,"Mbaꞌeta haꞌe py ma peneramoĩ kuery xereko aꞌã vy xemoangeko rei vaꞌekue, quarenta maꞌetỹ re mbaꞌemo porã ajapo rã oexa okuapy teĩ.“Peneramoĩ kuery” heꞌia ma Moisés reve Egito yvy gui oẽ vaꞌekue re ijayvu vy."
58,3,10,"Haꞌe nunga rupi haꞌe javegua kuery pe xevai vy aipoaꞌe: ‘Haꞌe kuery ojejavy riae opyꞌa py, ndoikuaaxei guive xereko’, haꞌe vaꞌekue."
58,3,11,"Haꞌe rami vy xepoxy reve aura vaꞌekue haꞌe kuery oupity eꞌỹ aguã opytuꞌu aguã areko katu vaꞌekue”, heꞌi."
58,3,12,"Haꞌe nunga rupi irmão kuery, penheangu ke peẽ kuery regua neĩ peteĩve pyꞌa re oĩ eꞌỹ aguã pejerovia eꞌỹa, Nhanderuete oikove vaꞌe penheꞌẽ rendua gui pendepeꞌaarã."
58,3,13,"Haꞌe rami ꞌrãgue py koꞌẽ nhavõ penhomombaraete peteĩ-teĩ, “Kovaꞌe ára” heꞌiague oĩ teria ja, jejavya peteĩve penembotavy eꞌỹ aguã peneakã ratã aguã rami."
58,3,14,"Mbaꞌeta Cristo revegua ete jaiko, anhetẽ ri jypy guive jajeroviaa re opa peve nhaĩ atã vy."
58,3,15,"Mbaꞌeta “Kovaꞌe ára ijayvua pendu vy peneakã ratã eme, oeko aꞌã rei vaꞌe kuery rami eꞌỹ”, heꞌiague rami."
58,3,16,Haꞌe gui mavaꞌe kuery tu ijayvua oendu teĩ nonheꞌẽ rendui rakaꞌe? Moisés reve Egito gui oẽmba vaꞌekue haꞌe javi.
58,3,17,"Haꞌe mavaꞌe kuery pe tu quarenta maꞌetỹ re ipoxy rakaꞌe? Ojejavy vaꞌekue pe ae, mbaꞌeta haꞌe vaꞌe kuery ma tekoa eꞌỹa pyve hoꞌapa rã hetekue opyta rakaꞌe."
58,3,18,Haꞌe gui mavaꞌe rovai tu oura rakaꞌe opytuꞌu aguã oguereko katu vaꞌekue oupity eꞌỹ aguã? Nonheꞌẽ rendui vaꞌekue rovai ae.
58,3,19,Haꞌe rami vy po rami jaikuaa: Haꞌe kuery ndojeroviaiague re ae ndaꞌevei rakaꞌe oupity aguã.
58,4,1,"Japytuꞌu aguã py Nhanderuete re jajeroviaa rupi jaike aguã re ijayvuaHaꞌe nunga rupi nhanheangu, japytuꞌu aguã Nhanderuete oguereko katu vaꞌekue jaupity aguã re ijayvu rire teĩ peẽ kuery regua amongue ndapeupityi gui."
58,4,2,"Mbaꞌeta nhandevy pe voi ayvu porã omombeꞌua, ymagua kuery pe rami avi. Mbaꞌeta haꞌe kuery ayvu oendu teĩ ndojeroviai ramo haꞌe kuery pe mbaꞌeverã ndovarei."
58,4,3,"Haꞌe rã nhande jajerovia vaꞌe ma jaupity ꞌrã japytuꞌu aguã, Nhanderuete aipoeꞌiague rami vy: “Xepoxy reve aura vaꞌekue haꞌe kuery oupity eꞌỹ aguã opytuꞌu aguã areko katu vaꞌekue” heꞌi, ko yvy onhono ypy jave mbaꞌemo ojapopa rire teĩ."
58,4,4,"Mbaꞌeta amongue henda py sete araa re ijayvu vy aipoeꞌi: “Sete araa py Nhanderuete opytuꞌu rakaꞌe mbaꞌemo ojapoa gui”, heꞌi."
58,4,5,"Haꞌe pyve ju aipoeꞌi: “Haꞌe kuery ma ndoupityi ꞌrã opytuꞌu aguã areko katu vaꞌekue”, heꞌi."
58,4,6,"Haꞌe nunga rupi oĩ teri opytuꞌu aguã amongue oupity aguã, haꞌe rã ymagua kuery pe ma ayvu porã omombeꞌua rã nonheꞌẽ rendui vy ndoupityi rakaꞌe."
58,4,7,"Haꞌe gui yma ete rire peteĩgue ju Nhanderuete oaꞌangaa ára, mbaꞌeta “Kovaꞌe ára” heꞌi uka Davi pe, “Kovaꞌe ára ijayvua pendu vy peneakã ratã eme”, heꞌiague romombeꞌu ma voiague rami."
58,4,8,Mbaꞌeta haꞌe kuery opytuꞌu aguã ete py ogueraa vaꞌe rire ma yma rire noaꞌanga jevyi ꞌrãgue ára mboae.
58,4,9,Haꞌe nunga rupi oĩ teri Nhanderuete pegua kuery opytuꞌu aguã.
58,4,10,"Mbaꞌeta japytuꞌu aguã Nhanderuete oguereko katu vaꞌekue jaupity vy japytuꞌu ꞌrã mbaꞌemo re nhanheaꞌã jaikovya gui, Nhanderuete oikoague rami avi."
58,4,11,"Haꞌe nunga rupi nhanheaꞌã ke japytuꞌu aguã oguereko katu vaꞌekue jaupity aguã, avave rei hoꞌa eꞌỹ aguã inheꞌẽ rendu eꞌỹ rei vaꞌe kuery hoꞌapaague rami."
58,4,14,"Sacerdote yvateve vaꞌe Jesus nhanemboaxya oikoa re ijayvuaHaꞌe nunga rupi Nhanderuete Raꞌy Jesus, Sacerdote yvateve vaꞌe rami nhanderepy vy yva re oo rire nhaĩ atã tema jajeroviaa re."
58,4,15,"Mbaꞌeta nhande-Sacerdote ma nhanekangy rã nanhanemboaxy eꞌỹi ꞌrã. Haꞌe rami ꞌrãgue py nhande rami avi onhemoangeko uka rakaꞌe opa mbaꞌe py, teĩ ojejavy eꞌỹ re."
58,4,16,"Haꞌe nunga rupi jakyjea py eꞌỹ ꞌrã nhanhemboja Nhanemboaxya guenda openaaty py oguapy oinya re, nhanekangya ára jaupity aguã nhanemboaxy vy nhanepytyvõa."
58,5,1,"Sacerdote ymagua kuery gui Cristo yvatevea re ijayvuaMbaꞌeta sacerdote yvatekueve ikuai vaꞌe ma avakue mbyte gui oiporavoa haꞌe omoĩa rire Nhanderuete pe ombaꞌeapo ꞌrã avakue rekovia, mymba ojuka haꞌe mbaꞌemo omeꞌẽ aguã ojejavyague re. Haꞌe omboaxy kuaa ꞌrã oikuaa eꞌỹ vy ojejavy vaꞌe kuery, mbaꞌeta haꞌe kuery rami avi ikangy vaꞌe vy. Haꞌe nunga rupi ae mbaꞌemo omeꞌẽ ꞌrã haꞌe ae ojejavyague re, heta vaꞌe kuery ojejavyague re anho eꞌỹ."
58,5,4,"Haꞌe gui avave rei haꞌe ae nonhemboyvatei ꞌrã haꞌe rami oiko aguã. Nhanderuete oenoĩ ramo mae haꞌeve, Arão oenoĩague rami."
58,5,5,"Haꞌe rami ae avi Cristo voi haꞌe ae eꞌỹ onhemboyvate sacerdote yvateve vaꞌe oĩ aguã. Haꞌe rã ixupe “Ndee ma Xeraꞌy, kovaꞌe ára romoingo” heꞌi vaꞌe ae"
58,5,6,"amboae henda py “Ndee ma sacerdote reĩ riae ꞌrã, Melquisedeque reko rami ndereko vaꞌe vy” heꞌi."
58,5,7,"Haꞌe gui Jesus ma ngoꞌo re oiko jave ojapukai atã haꞌe hexay reve onhemboꞌe vy ojerure rakaꞌe omanoa gui ogueraa jepe aguã ipoꞌaka vaꞌe pe. Haꞌe ramo oendu ete, mbaꞌeta Nguu pe ete oiko ramo."
58,5,8,Taꞌy ae oiko vaꞌeri oiko axya py voi oikuaa rakaꞌe onheꞌẽ rendua.
58,5,9,"Haꞌe gui haꞌe nunga haꞌe javi oaxapa ma rire ogueraa jepe inheꞌẽ rendua kuery haꞌe javi, rakaꞌe rã peve guarã,"
58,5,10,Melquisedeque rami sacerdote yvateve vaꞌerã Nhanderuete omoĩ rire.
58,5,11,"Haꞌe kuery ndoikuaa porãi teria re ijayvuaHaꞌe vaꞌe rekokue re ma heta roguereko oreayvu aguã, teĩ aỹ ma napendu kuaa porãi ramo haxy ꞌrã romombeꞌu porãve aguã.Melquisedeque rekokue ma capítulo 7 py omombeꞌu porãve."
58,5,12,"Mbaꞌeta yma ma pejerovia teĩ penhomboꞌe kuaa ꞌrãgue py peikotevẽ teri Nhanderuete ayvu jypy guare, haxy eꞌỹve vaꞌe re penemboꞌe vaꞌerã. Haꞌe rami vy kyrĩgueꞌi okambu vaꞌe rami teri pendekuai, tembiꞌu tykueꞌỹ vaꞌe hoꞌu vaꞌe rami eꞌỹ. Mbaꞌeta okambu vaꞌe rami ikuai vaꞌe ma noendu kuaai ꞌrã teko porã regua, kyrĩꞌi vaꞌe rami teri ikuai vy. Haꞌe rã tembiꞌu tykueꞌỹ vaꞌe ma kakuaakueve peguarã, mbaꞌeta oꞌarandua re onheaꞌãa rupi vy oikuaa ꞌrã haꞌeve vaꞌe haꞌe haꞌeveꞌỹ vaꞌe. "
58,6,1,"Jajeroviaa regua jaikuaa porãve pota aguã re ijayvuaHaꞌe nunga rupi jaikuaa porãve pota ke jypyꞌi Cristo regua re nhanemboꞌeague, haꞌe opa mbaꞌe py nhanemoingo porãarã re ju jaikuaa pota. Ndaꞌevei jypyꞌi nhaendu vaꞌekue re rive romboꞌeve ju aguã. Haꞌe vaꞌe ma nhamano aguã rami nhandekuaiague gui jajeko rerova aguã, Nhanderuete re jajerovia aguã, nhanhemongarai aguã, nhandeapyte re opo omoĩa aguã, nhamanoague gui nhanhemboete ju aguã, haꞌe rakaꞌe rã peve guarã nhanemboayvua aguã. Haꞌe rami ꞌrãgue py amboae nunga re ju ꞌrã jaikuaa pota, Nhanderuete oipota rã."
58,6,4,"Ojeroviaa gui ojepeꞌa vaꞌekue re ijayvuaHaꞌe rã anhetẽ vaꞌe oikuaa vaꞌekue gui amongue ojepeꞌa ramo ma ndaꞌevei nhamboeko rerova ju aguã. Haꞌe vaꞌe kuery ojopy ae ma yva guigua, Nheꞌẽ Kyꞌa Eꞌỹ"
58,6,5,"haꞌe Nhanderuete guigua ayvu porã, haꞌe oendu ma guive Nhanderuete poꞌakaa rakaꞌeve rã peve guarã,"
58,6,6,"haꞌe rami teĩ haꞌe kuery hoꞌa ramo ndaꞌevei nhamoꞌarandu ju aguã ojeko rerova aguã rami, mbaꞌeta haꞌe kuery ae ojapo Nhanderuete Raꞌy pavẽ ojojai rei aguã rami, teĩgue ju kuruxu re omoĩa rami."
58,6,7,Mbaꞌeta yvy minha oky jepi rã inhakỹ vy hiꞌa porã ꞌrã omaꞌetỹ vaꞌe kuery peguarã. Haꞌe vaꞌe yvy ma Nhanderuete ogueroayvu porã ꞌrã.
58,6,8,"Haꞌe rã juu haꞌe juu rakua endy rive moingoa yvy ma ndojou porãi ꞌrã, ayvu vai pyrã rive oiko. Haꞌe vaꞌe ma opaa py oapypaa ꞌrã."
58,6,9,
58,6,10,"Mbaꞌeta Nhanderuete ndaexarai ꞌrã pembaꞌeapoague haꞌe hery rupi pejoayvua pexa ukaague re, mbaꞌeta ikyꞌa eꞌỹ vaꞌe kuery peipytyvõ vaꞌekue, haꞌe peipytyvõve teri guive."
58,6,11,"Haꞌe rami avi roipota opa peve peteĩ-teĩ pexa uka haꞌekue rami penheaꞌãa, peupity aguã pearõ peikovy vaꞌe."
58,6,12,"Pendekuai eme inhateꞌỹ vaꞌe rami, haꞌe rã ojeroviaa haꞌe oĩ atãa rupi Nhanderuete ijayvuague oupity vaꞌerã kuery rami anho."
58,6,13, Haꞌe ramo Abraão oĩ atãa rupi oarõ rire oupity rakaꞌe ijayvuague.
58,6,17,"Haꞌe nunga rupi Nhanderuete voi oura reve ijayvu rakaꞌe, ijayvuague oupity vaꞌerã kuery pe oikuaa uka aguã ndoaxa rivei ꞌrãa."
58,6,18,"Haꞌe rami vy mokoĩ mbaꞌe oaxa rive eꞌỹ vaꞌerã py Nhanderuete oikuaa uka rakaꞌe ndaꞌijapuia.Haꞌe rami rire jajereraa jepe uka rire nhandepyꞌa guaxu ete ꞌrã, haꞌe rami vy nharõ jaikovya nhanerenonderã omoĩ mbyre jaupity aguã."
58,6,19,"Nharõ vaꞌe ma kanoã mombytaa rami oĩ nhanenheꞌẽ moĩ atãarã. Mbaꞌeta mbaꞌeve py nanhanemokanhy ukai ꞌrã, nhanemoĩ atã ꞌrã, templo mbotya ajukue guigua rovai oike rire.“Templo mbotya ajukue guigua” heꞌia ma ombojeroviaaty ropy oĩ vaꞌe re ijayvu vy, Henda ikyꞌa eꞌỹ ete vaꞌe jaikea. Haꞌe nunga omombeꞌu porãve capítulo 9 py. Haꞌe rami avi apy ma ombojeroviaaty yva re oĩ vaꞌe re ijayvu, 8.12  py oĩa rami."
58,7,1,
58,7,4,"Levi ramymino kuery sacerdote ikuai vaꞌe gui Melquisedeque yvatevea re ijayvuaPeikuaa pota ke haꞌvy Melquisedeque yvatea re, mbaꞌeta ixupe nhandeypy Abraão omeꞌẽ rakaꞌe dízimo huvixa kuery mbaꞌe rei-reikue iporãve vaꞌe guigua."
58,7,5,"Haꞌe gui Levi ramymino kuery regua sacerdote ikuai vaꞌe ma lei re oĩa rami vy heta vaꞌe kuery gui ojopy ꞌrã dízimo, guyvy kuery gui ae, Abraão ramymino ikuai avi vaꞌeri."
58,7,6,"Haꞌe rã Melquisedeque ma haꞌe kuery regua eꞌỹ vy Abraão gui eteve voi ojopy rakaꞌe dízimo, haꞌe ogueroayvu porã guive Nhanderuete ijayvuague renduare."
58,7,7,"Haꞌe rami avi joegui yvateve vaꞌe ogueroayvu porã ꞌrã yvyĩve vaꞌe, jaikuaa pavẽ."
58,7,8,Ko yvy re Levi ramymino kuery regua dízimo jopya ikuai vaꞌe ma avakue omano vaꞌerã meme. Haꞌe rã Melquisedeque pe ma “Oikove vaꞌe” ꞌea.
58,7,9,"Haꞌe gui jaikuaa rã Levi voi dízimo omeꞌẽ avi rakaꞌe Abraão omeꞌẽa py, aỹ hamymino kuery dízimo jopya ikuai vaꞌeri, mbaꞌeta tamoĩ Abraão ma Melquisedeque rovaexĩ vy oo jave hete re Levi voi oĩ ae ma rakaꞌe."
58,7,11,"Levi ramymino kuery sacerdote ikuai aguã opa vaꞌerã, haꞌe rã Cristo ma opa vaꞌerã eꞌỹa re ijayvuaLevi ramymino kuery sacerdote ikuai aguã ma heta vaꞌe kuery lei ojopy vaꞌekue re oĩ. Haꞌe rami avi Levi ramymino kuery opa mbaꞌe gui nhandekyꞌaꞌopa vaꞌe rire amboae regua sacerdote oĩ eꞌỹ teĩ haꞌeve ꞌrãgue. Haꞌe vaꞌe ma Arão ramymino eꞌỹ, haꞌe rã Melquisedeque reko rami heko vaꞌe."
58,7,12,Lei omboekoviaa ramo mae ma haꞌeve amboae regua sacerdote oĩ aguã.
58,7,13,Mbaꞌeta sacerdote roꞌea vaꞌe ma amboae regua. Haꞌe vaꞌe regua ma avave rei altar rupi ombaꞌeapo vaꞌeꞌỹ.
58,7,14,Mbaꞌeta jaikuaa nhande-Senhor ma Judá ramymino oikoague. Haꞌe vaꞌe regua pe ma Moisés “Sacerdote oĩ vaꞌerã” ndeꞌi.
58,7,15,"Haꞌe rami teĩ jaikuaa porãve ꞌrã, mbaꞌeta amboae regua Melquisedeque reko rami heko vaꞌe sacerdote oĩ aguã ma haꞌeve."
58,7,16,"Haꞌe vaꞌe ma avakue pegua lei re oĩa rami eꞌỹ omoĩa rakaꞌe, haꞌe rã hekove imarã eꞌỹ vaꞌe vy ipoꞌakapa vaꞌe ramo."
58,7,17,"Mbaꞌeta Jesus pe “Ndee ma Melquisedeque reko rami sacerdote reĩ rakaꞌe rã peve guarã”, heꞌi."
58,7,18,"Haꞌe ramia py omboyke yma ojapo uka pyre, mbaꞌeta haꞌe vaꞌe ma ipoꞌaka eꞌỹ haꞌe mbaꞌeverã ovareꞌỹ ramo."
58,7,19,"Mbaꞌeta lei ma peteĩve henda py nhandekyꞌaꞌo vaꞌeꞌỹ. Haꞌe gui oikuaa uka iporãve vaꞌe nharõ aguã, haꞌe vaꞌe rupi Nhanderuete re nhanhemboja ete aguã."
58,7,20,"Cristo anhoꞌi sacerdote heko porã ete vaꞌe oikoa re ijayvuaHaꞌe gui Nhanderuete ma sacerdote-rã Jesus omoĩ vy ndoura eꞌỹi guive. Amboae regua sacerdote kuery ma oura reꞌỹ ꞌrã omoĩa. Haꞌe rã Jesus ma oura reve omoĩ, mbaꞌeta ixupe “Senhor ouraague ndoaxa rivei ꞌrã, ‘Ndee ma sacerdote rakaꞌe rã peve guarã’, heꞌia py.”"
58,7,22,Haꞌe nunga rupi Jesus ma Nhanderuete reve guarã iporãve vaꞌe oikuaa uka.
58,7,23,"Ymave rupigua sacerdote kuery ma heta ikuai rakaꞌe, mbaꞌeta peteĩ-teĩ omano vy noĩvei ꞌrã."
58,7,24,Haꞌe rã Jesus ma rakaꞌe rã peve guarã vy sacerdote opa eꞌỹ re oĩ.
58,7,25,"Haꞌe nunga rupi hexeve vy Nhanderuete re nhanhemboja vaꞌe nhandereraa jepe ꞌrã opa mbaꞌe gui, mbaꞌeta oikove riae nhandere ojerure aguã."
58,7,26,"Anhetẽ haꞌe vaꞌe regua sacerdote yvateve vaꞌe anho haꞌeve nhandevy, ikyꞌa eꞌỹ vaꞌe, heko vaia oĩ eꞌỹ vaꞌe, heko kyꞌa eꞌỹ vaꞌe, ojejavy vaꞌe kuerya gui oipeꞌa pyre, haꞌe yva áryve omboyvatea vaꞌe."
58,7,27,"Sacerdote yvateve vaꞌe mboae ikuai vaꞌe rami eꞌỹ Jesus noikotevẽi ára nhavõ haꞌe ae ojejavyague re ranhe mymba omeꞌẽ aguã, haꞌe gui mae ma amboae kuery ojejavyague re ju. Mbaꞌeta peteĩgueꞌi haꞌe ae ojejuka uka vy ombogue rakaꞌe jejavya."
58,7,28,"Mbaꞌeta lei re oĩa rami vy sacerdote kuery yvatekueve vaꞌe ma ikangy vaꞌe meme. Haꞌe gui Nhanderuete lei oeja ma rire Guaꞌy ae omoĩ, oura reve ijayvuague rami vy. Haꞌe rã Taꞌy ma opa mbaꞌe py heko porã vaꞌe, rakaꞌe rã peve guarã."
58,8,1,Jypygua guexeve guarã ojapo pyre gui Cristo rupi ou vaꞌekue iporãvea re ijayvuaHaꞌe gui aiporoꞌeague ma po rami: Nhandevygua sacerdote yvateve vaꞌe ma yva re oguapy rakaꞌe Ipoꞌakapa vaꞌe renda oiporu kuaa regua re.
58,8,2,"Haꞌe py ma ojeupegua kuery re ojerure oiny ombojeroviaaty ikyꞌa eꞌỹ haꞌe anhetẽ ete vaꞌe py, Senhor ae ojapo vaꞌekue py, avakue ojapo vaꞌekue py eꞌỹ."
58,8,3,"Mbaꞌeta sacerdote yvateve vaꞌe kuery ma mbaꞌemo omeꞌẽ aguã omoĩa, mymba ojuka aguã guive. Haꞌe nunga rupi nhandevygua sacerdote yvateve vaꞌe voi oguereko avi omeꞌẽ vaꞌerã.Jesus omeꞌẽ vaꞌekue ma nguguy ae ."
58,8,4,"Haꞌe rami avi ko yvy re oiko teri vaꞌe rire neĩ sacerdote voi ndoikoi ꞌrãgue, mbaꞌeta ikuai ꞌrãe lei re oĩa rami vy mbaꞌemo meꞌẽarã."
58,8,5,"Haꞌe vaꞌe kuery ombaꞌeapo aguã ma yva re mbaꞌemo oĩ vaꞌe ꞌã rami rive, Moisés ombojerovia atyrã ojapo aguã re Nhanderuete ijayvu vy aipoeꞌiague rami vy: “Maꞌẽ, ejapopa ke yvyty áry ndevy haꞌangaa aexa uka vaꞌekue rami”, heꞌiague rami."
58,8,6,"Haꞌe nungakue gui aỹ Jesus mbaꞌemo ojapo vaꞌe ma haꞌeveve, Nhanderuete reve guarã ogueru vaꞌekue voi haꞌeveve, ayvu iporãve vaꞌe rupi ogueru guive."
58,8,7,Mbaꞌeta hexevegua jypy guare opa mbaꞌe py haꞌeve ete vaꞌe rire ma amboae ju ogueru eꞌỹ teĩ haꞌeve ꞌrãgue.
58,8,8,"Haꞌe rami avi Senhor ndoguerovyꞌai rakaꞌe ymagua kuery. Haꞌe vy aipoeꞌi: “Maꞌẽ, ou ma oiny ára xereve guarã ipyau vaꞌe ju ajapo aguã Israel haꞌe Judá kuery pe."
58,8,9,"Peneramoĩ kuery pe ajapo vaꞌekue ramigua eꞌỹ ꞌrã ajapo, haꞌe kuery po re ajopy vy Egito yvy gui anoẽmba jave guare rami eꞌỹ, mbaꞌeta haꞌe kuery ojepeꞌapa ma xereve guarã ajapo vaꞌekue gui. Haꞌe rire haꞌe kuery re xee napenavei ma ꞌrã”, heꞌi Senhor."
58,8,10,"“Haꞌe gui rakaꞌeve rã po rami ꞌrã ajapo xereve guarã pyau Israel kuery pe. Xee aipota vaꞌe amoĩ ꞌrã haꞌe kuery ꞌarandua re, ipyꞌa re ae ꞌrã ambopara. Xee aiko ꞌrã Tuuete, haꞌe rã haꞌe kuery ma xevygua kuery ꞌrã ikuai”, heꞌi Senhor."
58,8,11,"“Haꞌe rami rire mavaꞌeve nomboꞌevei ꞌrã oirũ neĩ guyvy kuery Senhor oikuaa aguã re, mbaꞌeta pavẽ ꞌrã xekuaa, yvyĩgueveꞌi haꞌe yvatekueve voi."
58,8,12,"Mbaꞌeta amboaxy vy amboguepa ꞌrã heko vaiague, naxemaꞌenduꞌavei ma ꞌrã ojejavyague re”, heꞌi."
58,8,13,“Ipyau vaꞌe” heꞌia py oikuaa uka jypy guare inhyma maa. Haꞌe gui yma guare inhymamba vaꞌe vy oaxa ta ma ovy.
58,9,1,
58,9,2,"Haꞌe rami rã ojapopa rakaꞌe ombojerovia atyrã. Haꞌe gui opy jaikea py ma oĩ vaꞌekue tataendy ꞌy, mesa haꞌe Senhor renonde mbojape omoĩ mbyre. Haꞌe vaꞌe henda pe ma “Henda ikyꞌa eꞌỹ vaꞌe” ꞌeaague."
58,9,3,"Haꞌe gui ma peteĩ okẽ re ajukue mokoĩa oĩ vaꞌe rovai ma ombojeroviaaty ropy ete oĩ, “Henda ikyꞌa eꞌỹ ete vaꞌe” ꞌeaague."
58,9,4,"Haꞌe vaꞌe pegua oĩ vaꞌekue ma peteĩ altar ouro guigua heakuã porã vaꞌe rapyaty. Oĩ avi guexeve guarã Senhor ojapo vaꞌekue ryru, ouro py onhovãmba pyre. Haꞌe vaꞌe ryepy py oĩ vaꞌekue maná ryru ouro guigua, Arão popoka ipoty vaꞌekue, haꞌe itape ayvu oeja vaꞌekue oĩa guive."
58,9,5,Hiꞌáry ma omopuꞌã anjo ipepo vaꞌe raꞌangaa hexakãmba vaꞌe. Haꞌe kuery omoꞌã hyru mbotya teko vai mbogue atyrã oĩ vaꞌe. Haꞌe nungakue ma aỹ ndaꞌevei romombeꞌu porãve aguã.
58,9,6,Haꞌe nunga haꞌe javi oguereko katupa ma rire sacerdote kuery ma opy jaꞌo oike ypyaꞌi pyve oĩ vaꞌe py oike jepi ꞌrã Nhanderuete pe mbaꞌemo omeꞌẽ aguã.
58,9,7,"Haꞌe rã opyve ma sacerdote yvateve vaꞌe haꞌe aeꞌi ꞌrã oike, peteĩgue-ĩgueꞌi maꞌetỹa nhavõ. Mbaꞌemo ruguy reve ꞌrã oike haꞌe ae ojejavyague re omeꞌẽ vaꞌerã, haꞌe gui heta vaꞌe kuery oikuaa vy eꞌỹ ojejavyague re ju."
58,9,8,"Haꞌe nunga py Nheꞌẽ Kyꞌa Eꞌỹ po rami oikuaa uka: Ombojeroviaaty jypy guare hoꞌame teria ja Henda ikyꞌa eꞌỹ vaꞌe py jaike aguã ndaꞌevei, mbaꞌeta nhanhemboja aguã ndoikuaa ukaai teri."
58,9,9,"Haꞌe nunga oejaa rakaꞌe nhande aỹgua kuery jaikuaa aguã, mbaꞌeta ymagua kuery ombojerovia vy mymba ojuka haꞌe mbaꞌemo omeꞌẽ teĩ haꞌe nunga ma ipyꞌapy rupi ndoikyꞌaꞌoi rakaꞌe opa mbaꞌe vai gui."
58,9,10,"Haꞌe ramigua ojapo uka pyre ma haꞌe kuery roꞌo reguarã rive. Okaru, oyꞌu haꞌe ojepoei aguã rive oeja, opa mbaꞌe ombopyau aguã ára peve guarã."
58,9,11,"Tuguy omoẽa re ijayvuaHaꞌe gui ma Cristo ou vy sacerdote yvateve vaꞌe rami ogueru mbaꞌemo porã aỹ ojekuaa vaꞌe. Haꞌe rami vy ombojeroviaaty tuvixave haꞌe iporãve vaꞌe py oike, avakue opo py ojapo vaꞌekue py eꞌỹ, mbaꞌeta ko yvy regua eꞌỹ ae."
58,9,12,"Kavara haꞌe vaka raꞌy ruguy eꞌỹ guive ogueroike rakaꞌe Henda ikyꞌa eꞌỹ ete vaꞌe py, haꞌe rã nguguy ae. Peteĩgueꞌi oike rakaꞌe, arakaꞌe rã peve guarã nhandereraa jepe ma rire."
58,9,13,"Mbaꞌeta ymave rupi kavara haꞌe vaka ruguy, haꞌe gui vaka raꞌy oapy pyre rugue ma onhemongyꞌa vaꞌekue áry omboayvi vy oikyꞌaꞌoa ꞌrã hiꞌárykue rupi rive."
58,9,14,"Haꞌe gui Cristo ruguy katuve ma nhandekyꞌaꞌo ꞌrã, mbaꞌeta Nheꞌẽ imarã eꞌỹ vaꞌe poꞌakaa rupi ikyꞌa eꞌỹ vaꞌe vy haꞌe ae ojejuka uka rakaꞌe Nhanderuete pe omeꞌẽ mbyrã. Haꞌe rami vy nhandepyꞌapy rupi peve ꞌrã nhandekyꞌaꞌo, jajapo veꞌỹ aguã manoa katy nhandereraa arã nunga, Nhanderuete oikove vaꞌe pe anho nhandekuai aguã."
58,9,15,"Haꞌe rami py Nhanderuete reve guarã ipyau vaꞌe ogueru. Omano vy omboguepa rakaꞌe jypy guare ayvu rupigua kuery ojejavyague, Nhanderuete remienoĩ kuery haꞌe javi oupity aguã mbaꞌemo imarã eꞌỹ vaꞌe ijayvuague."
58,9,16,"Mbaꞌeta amongue omano ta vy joupe mbaꞌemo oeja aguã re ijayvuague ma ijayvu vaꞌekue omano ramo anho ꞌrã ovare, omano ma ramo mae ma ijayvuague oiko ꞌrã. Ijayvu vaꞌekue oikove teria ja peteĩve henda py ndoikoi ꞌrã."
58,9,18,Haꞌe nunga rupi Nhanderuete jypy guare guexeve guarã ojapo vy omoẽ uka rakaꞌe mbaꞌemo ruguy.
58,9,19,"Haꞌe ramo Moisés ma heta vaꞌe kuery pe lei regua ojapo uka pyre omombeꞌupa ma vy ogueru rakaꞌe vaka raꞌy haꞌe kavara ruguy yy reve. Haꞌe rami vy hissopo rogue haꞌe vexaꞌi rague omopytã mbyre omoakỹ vy omboayvi rakaꞌe kuaxia para oĩ vaꞌe haꞌe heta vaꞌe kuery haꞌe javi re. Haꞌe vy aipoeꞌi: “Kovaꞌe tuguy py Nhanderuete ojapo guexeve guarã, haꞌe vaꞌe rupi pendekuai aguã”, heꞌi rakaꞌe."
58,9,21,Haꞌekue rami ae huguy py omboayvi avi ombojeroviaaty haꞌe tembiporu opy rupi oiporu vaꞌerã haꞌe javi re.
58,9,22,"Mbaꞌeta lei re oĩa rami vy opa mbaꞌe rai oikyꞌaꞌoa ꞌrã tuguy py, mbaꞌeta tuguy omoẽa eꞌỹ re ndaꞌevei jejavya omboguea aguã."
58,9,23,"Cristo omanoague arakaꞌe rã peve guarã ovarea re ijayvuaHaꞌe vaꞌe nunga ma yva re mbaꞌemo oĩ vaꞌe kuaa ukaarã rive omeꞌẽa, haꞌe rami vy mymba ojukaa py ꞌrã oikyꞌaꞌoa. Haꞌe rã yva re ete mbaꞌemo oĩ vaꞌe ma yvateve vaꞌe ojukaa py ꞌrã oikyꞌaꞌoa."
58,9,24,"Mbaꞌeta Cristo ma henda ikyꞌa eꞌỹ vaꞌerã avakue opo py ojapo vaꞌekue py eꞌỹ oike rakaꞌe, mbaꞌeta haꞌe nunga ma anhetẽ vaꞌe kuaa ukaarã rive omeꞌẽa. Haꞌe rami ꞌrãgue py yva re ete oike rakaꞌe, aỹ peve Nhanderuete renonde ojexa uka vy nhandere ojerure aguã."
58,9,25,"Ojejuka uka jepi eꞌỹ teĩ haꞌeve guive, sacerdote yvatekueve vaꞌe maꞌetỹa nhavõ henda ikyꞌa eꞌỹ ete vaꞌe py mbaꞌemo ruguy reve oike vaꞌe rami eꞌỹ."
58,9,26,"Mbaꞌeta haꞌe rami vaꞌe rire yvy itui ypyꞌi guive mbovykue rei eꞌỹ Cristo omano ꞌrãgue. Haꞌe rami ꞌrãgue py aỹ ára ojeupity ramo peteĩgueꞌi ojekuaa, haꞌe ae ojejuka uka vy jejavya haꞌe javi oipeꞌapa vyvoi aguã."
58,9,27,"Mbaꞌeta avakue renonderã omoĩa peteĩgueꞌi omano aguã, haꞌe vaꞌe rire imboayvuarã pe ojexa uka aguã."
58,9,28,"Haꞌe rami ae avi Cristo voi peteĩgueꞌi ojejuka uka rakaꞌe heta ojejavyague oipeꞌa aguã, haꞌe vaꞌe rire jejavya reveꞌỹ ju ꞌrã ojekuaa, oo jepe aguã oarõ vaꞌe kuery pe."
58,10,1," Haꞌe nunga rupi ndaꞌevei ꞌrã opa mbaꞌe gui oikyꞌaꞌo aguã mbaꞌemo meꞌẽa kuery, maꞌetỹa nhavõ mymba omeꞌẽ jepi teĩ."
58,10,2,"Haꞌe rami eꞌỹ vaꞌe rire ombojerovia vaꞌe kuery nomeꞌẽvei ꞌrãgue, mbaꞌeta peteĩgueꞌi oikyꞌaꞌopaa vaꞌe rire ipyꞌa kyꞌaa noenduvei ma ꞌrãgue."
58,10,3,"Haꞌe rami avi maꞌetỹa nhavõ mymba omeꞌẽ aguã ma ojejavya re imaꞌenduꞌa jepi aguã rive,"
58,10,4,mbaꞌeta vaka haꞌe kavara ruguy omoẽ mbyre ma ndoipeꞌai ꞌrãe jajejavya.
58,10,5,"Haꞌe nunga rupi kovaꞌe yvy re Cristo ou vy aipoeꞌi: “Mymba ojukaa pyre haꞌe mbaꞌemo omeꞌẽmby ma ndereipotai. Haꞌe rami ꞌrãgue py xereterã rereko katu. Jejavya regua oapy reve omeꞌẽa rã ndererovyꞌai. Haꞌe nunga rupi aipoaꞌe: ‘Maꞌẽ Xeruete, apy ma aĩ ndee reipota vaꞌe ajapo aguã, mbaꞌeta kuaxia onhemama vaꞌe re oĩ xerekorã’, haꞌe”, heꞌi. Jypy aipoeꞌi: “Mymba ojuka pyre haꞌe mbaꞌemo omeꞌẽmby ndereipotai, mbaꞌeta jejavya regua oapy reve omeꞌẽa rã ndererovyꞌai”, heꞌi rakaꞌe, lei re oĩa rami vy omeꞌẽa vaꞌe meme teĩ. Haꞌe vaꞌe rire"
58,10,9,"aipoeꞌive ju: “Maꞌẽ Xeruete, apy ma aĩ ndee reipota vaꞌe ajapo aguã”, heꞌi. Haꞌe rami vy jypy guare omomba rakaꞌe, hekovia amboae ju omoĩ aguã."
58,10,10,"Haꞌe rami vy “Nhanderuete oipota vaꞌe” heꞌia rami vy nhandekyꞌaꞌo, Jesus Cristo guete reve peteĩgueꞌi ojejuka uka rire."
58,10,11,"Haꞌe gui sacerdote kuery ikuai vaꞌe ma koꞌẽ nhavõ ojexa uka ꞌrã Nhanderuete pe ombaꞌeapo aguã, haꞌekueꞌi rami ae mymba ojukaa py, haꞌe nunga neĩ peteĩgueve jejavya ndoipeꞌai teĩ."
58,10,12,"Haꞌe rã Jesus ma rakaꞌe rã peve guarã peteĩgueꞌi ojejuka uka jejavya re, haꞌe rire Nhanderuete oiporu kuaa regua re oguapy oiny."
58,10,13,Haꞌe vaꞌe rire oarõ oiny hovaigua kuery ipy guýry omoĩmba peve guarã.
58,10,14,"Mbaꞌeta peteĩgueꞌi ojejuka uka vy opa mbaꞌe gui oikyꞌaꞌo rakaꞌe ojekyꞌaꞌo uka vaꞌe haꞌe javi, rakaꞌe rã peve guarã."
58,10,15,"Haꞌe ramigua Nheꞌẽ Kyꞌa Eꞌỹ voi oikuaa uka, mbaꞌeta jypyꞌi Senhor aipoeꞌi:"
58,10,16,"“Haꞌe vaꞌe ára rire haꞌe kuery pe ajapo ꞌrã xereve guarã, po rami: Haꞌe kuery pyꞌa re amoĩ ꞌrã aipota vaꞌe, hiꞌarandua re ae ꞌrã ambopara”, heꞌi rire"
58,10,17,"aipoeꞌive ju: “Haꞌe kuery ojejavyague haꞌe heko vaiague re peteĩve henda py naxemaꞌenduꞌavei ma ꞌrã rakaꞌe rã peve”, heꞌi."
58,10,18,Haꞌe nungakue omboguepa ma rire mbaꞌeve nanhameꞌẽvei ma ꞌrã jajejavyague re.
58,10,19,"Nhanderuete re nhanhemboja, nhaĩ atã haꞌe nhanhopytyvõ aguã re ijayvuaHaꞌe nunga rupi irmão kuery, Jesus ruguy gui vy nhandepyꞌa guaxu Henda ikyꞌa eꞌỹ ete vaꞌe py jaike aguã, mbaꞌeta nhandevy pe ojapo tape pyau imarã eꞌỹ vaꞌe, ajukue okẽ regua rovai katy oo vaꞌe. Haꞌe vaꞌe ma hete ae."
58,10,21,Nhandevy pegua sacerdote yvateve ete vaꞌe oiko Nhanderuete pegua oo re opena vaꞌe.
58,10,22,"Haꞌe ramo nhanhemboja tema peteĩ rupi nhandepyꞌa haꞌe jajerovia ete reve, nhandepyꞌa oikyꞌaꞌopaa rire ikyꞌaa oĩ vaꞌekue gui, haꞌe nhanderete voi yy ikyꞌa eꞌỹ vaꞌe py ojoi porãmbaa rire.; ; "
58,10,23,"Nhanekangy eꞌỹ re nhaĩ atã tema nharõ vaꞌe nhamombeꞌu jaikovy vaꞌe re, mbaꞌeta nhanemboaxy aguã re ijayvu vaꞌekue ma ojeroviapy."
58,10,24,Peteĩ-teĩ nhanhopytyvõ pota guive nhandeporayvu haꞌe jajapo porãa rupi nhandekuai aguã.
58,10,25,"Japytuꞌu eme nhanhemboatya gui, amboae kuery ikuaia rami eꞌỹ. Haꞌe rami ꞌrãgue py nhanhombopyꞌa guaxu, hiꞌára ovaẽ raiꞌive ma ouvy rã jaexa vy katuve ma jajapove tema."
58,10,26,Ojejavy potae rei vaꞌekue ombopagaa ꞌrãa re ijayvuaMbaꞌeta anhetẽ vaꞌe jaikuaa porã rire teĩ jajejavy potae reia rupi ri nhandekuai ramo jipovei ma ꞌrã jajajevyague re omeꞌẽ mbyrã.
58,10,27,"Haꞌe rami ꞌrãgue py jakyje reve ꞌrã nharõ nhanemboayvuarã haꞌe tata nhombopagaarã, hovaigua kuery mokanhyarã."
58,10,28,"Mbaꞌeta Moisés lei ombopara vaꞌekue amongue noenduxei ramo omboaxy eꞌỹ re ojukaa ꞌrã rakaꞌe, mokoĩ eꞌỹ vy mboapy hekokue omombeꞌu rire."
58,10,29,"Haꞌe gui mbaꞌexa tu peikuaa? Haꞌe nungakue gui nombopaga vaipaaive ꞌrã teve amongue Nhanderuete Raꞌy re opyrõmba rei vaꞌekue? Mbaꞌeta nombovarei Cristo ruguy, haꞌe vaꞌe py Nhanderuete guexeve guarã ojapoague rami vy oikyꞌaꞌo rire teĩ, haꞌe ombojaru rei guive Nheꞌẽ nhanemboaxya kuaa ukaa."
58,10,30,Mbaꞌeta jaikuaa ae “Xee ae ajoepy haꞌe anhombopaga ꞌrã” heꞌi vaꞌekue. Teĩgue ju aipoꞌea: “Senhor omboayvu ꞌrã ojeupegua kuery.”
58,10,31,Nhanderuete oikove vaꞌe po py amongue hoꞌa rã ndaꞌevei ete ꞌrã.
58,10,32,"Yma guare re nhanemaꞌenduꞌa, haꞌe jaikoague repy jaupity aguã re ijayvuaHaꞌe rami avi penemaꞌenduꞌa ke yma guare re, mbaꞌeta ayvu porã peikuaa rire pendere opuꞌãa rei rã pejexavai teĩ peĩ atã pekuapy rakaꞌe."
58,10,33,"Amongue py pavẽ rembiexarã penemoĩa penembojaru rei haꞌe penderereko axy rei vy. Haꞌe amongue py amboae kuery oguereko axya rã ojexavai vaꞌe kuery re penhemoirũ vaꞌekue,"
58,10,34,"nhuã py ikuai rã pemboaxy vy. Haꞌe nunga anho eꞌỹ, peẽ ae penembaꞌe rei-rei peipeꞌa ukapa vaꞌekue pevyꞌa reve, mbaꞌeta mbaꞌemo iporãve haꞌe opa eꞌỹ vaꞌe perekoa peikuaa."
58,10,35,"Haꞌe nunga rupi pejepeꞌa eme pejeroviaa rupi pendekuaia gui, mbaꞌeta haꞌe nungakue repy iporã vaꞌe oĩ."
58,10,36,"Peĩ atã tema, Nhanderuete oipota vaꞌe pejapopa ma rire peupity aguã ijayvuague."
58,10,37,"“Mbaꞌeta areꞌỹꞌi re ou vaꞌerã vaꞌe ovaẽ ꞌrã, ndarei ꞌrã ou aguã."
58,10,38,"Haꞌe rami avi xevygua heko porã vaꞌe ma ojeroviaa rupi ꞌrã ikuai. Haꞌe rã haꞌekue py ojevy ramo xee ndarovyꞌavei ꞌrã”, heꞌi vaꞌekue."
58,10,39,"Haꞌe rã nhande kuery ma okanhy aguã katy ojevy vaꞌe regua eꞌỹ. Ojeroviaa rupi ikuai vaꞌe regua nhandekuai, onheꞌẽ omokanhy vaꞌeꞌỹ."
58,11,1,"Jajeroviaa re ijayvuaHaꞌe gui jajeroviaa rupi vy jaikuaa porã ꞌrã mbaꞌemo nharõ vaꞌe anhetẽ ete oikoa, mbaꞌemo jaexa eꞌỹ vaꞌe oikoa jaikuaa."
58,11,2,Mbaꞌeta ymagua kuery voi ojeroviaa rupi vy oexa uka rakaꞌe heko porã vaꞌea.
58,11,3,Jajeroviaa rupi vy jaikuaa Nhanderuete oayvu py rive opa mbaꞌe omoingo rakaꞌeague. Haꞌe rami vy mbaꞌemo jaexa vaꞌe ma jaexa eꞌỹ vaꞌe gui oiko vaꞌekue meme.
58,11,4,Abel ma ojeroviaa rupi oiko vy omeꞌẽ rakaꞌe guykeꞌy Caim omeꞌẽ vaꞌe gui iporãve vaꞌe. Mbaꞌemo omeꞌẽ vaꞌe Nhanderuete ojou porã ramo jaikuaa heko porã vaꞌea. Haꞌe nunga rupi omano ma rire teĩ aỹ voi ijayvu teri.
58,11,5,"Enoque ma ojeroviaa rupi oiko ramo heraa rakaꞌe omano eꞌỹ aguã rami. Nhanderuete ogueraa rire ndojouavei, mbaꞌeta ogueraa eꞌỹ mbove voi oexa uka Nhanderuete ombovyꞌa vaꞌea."
58,11,6,"Haꞌe rã jajerovia eꞌỹ re ma ndaꞌevei Nhanderuete nhambovyꞌa aguã, mbaꞌeta Nhanderuete oikoa jarovia vy ꞌrãe nhanhemboja hexe, haꞌe oeka vaꞌe kuery pe mbaꞌemo porã omeꞌẽ ꞌrãa jarovia vy guive."
58,11,7,"Noé voi ojeroviaa rupi vy Nhanderuete gui oikuaa rakaꞌe mbaꞌemo ojekuaa eꞌỹ teri vaꞌe oiko ꞌrãa. Nhanderuete renonde ojererokyjea rupi vy ojapo rakaꞌe peteĩ kanoã guaxu ngoo pygua kuery ogueraa jepe aguã. Haꞌe rami vy oikuaa uka ko yvy regua kuery ombopagaa ꞌrãa, haꞌe ojeroviaa rupi teko porã oupity aguã rami oiko."
58,11,8,"Abraão, Sara, Isaque, Jacó haꞌe José rekokue oĩaHaꞌe gui Abraão ma ojeroviaa rupi oiko vy Nhanderuete oenoĩ rã onheꞌẽ rendu, haꞌe rami vy oo peteĩ henda oyvyrã ojopy aguã katy. Marã katy pa ooa oikuaa vy eꞌỹ oo."
58,11,9,"Ojeroviaa rupi oiko yvy omeꞌẽ vaꞌerã vaꞌe rupi, oyvy reꞌỹ rami. Ooꞌi py oiko rakaꞌe Isaque haꞌe Jacó reve. Haꞌe vaꞌe kuery voi hexeve ojopy avi ꞌrã oyvyrã ijayvuague."
58,11,10,Mbaꞌeta oarõ oikovy tetã ijyta porã vaꞌe ojekuaa aguã. Haꞌe vaꞌe re onhembopyꞌa vaꞌekue haꞌe ijapoare ma Nhanderuete ae.
58,11,11,"Taꞌyxy Sara voi ojeroviaa rupi oiko vy imemby nho rakaꞌe, guaimiꞌi ete ma vaꞌeri. Mbaꞌeta oikuaa imemby aguã re ijayvu vaꞌekue ojeroviapy oikoa."
58,11,12,"Haꞌe nunga rupi peteĩ ava omanogue rami oiko vaꞌe gui heta ikuai rakaꞌe, yva re jaxy-tata ikuai vaꞌe haꞌe yeꞌẽ yvýry ita kuꞌi ikuai vaꞌe rami avi mbovy rei eꞌỹ ikuai."
58,11,13,"Haꞌe vaꞌe kuery haꞌe javive ojeroviaa rupi ikuai reve omano rakaꞌe, omeꞌẽ vaꞌerã vaꞌekue ojopy eꞌỹ re. Haꞌe nunga ma mombyry gui mbaꞌemo oexaa rami rive oguerovyꞌa. Haꞌe rami vy yvy mboae regua ikuaia rami onhemombeꞌu, haꞌe rã ko yvy rupi ma oguata rei vaꞌe ikuaia."
58,11,14,Haꞌe rami ijayvu vaꞌe kuery ma guekoarã oeka teria oikuaa uka.
58,11,15,Tekoa oxẽague re imaꞌenduꞌa riae vaꞌe rire anhetẽ ojevy ꞌrãgue haꞌe katy.
58,11,16,"Haꞌe rami ꞌrãgue py oeka oikovy guekoa iporãve vaꞌerã, yva regua. Haꞌe nunga rupi Nhanderuete noxĩ “Haꞌe kuery Ruete” heꞌi aguã ojeupe, haꞌe rami vy oguereko katu haꞌe kuery retãrã."
58,11,17,"Abraão ma Nhanderuete oeko aꞌã ramo ojeroviaa rupi oiko vy omeꞌẽ guaꞌy Isaque. Nhanderuete omoingo aguã re ijayvu rã oendu vy oguerovyꞌa vaꞌekue ri guaꞌy peteĩꞌi vaꞌe ojuka aguã rami oiko. Mbaꞌeta ixupe Nhanderuete “Isaque raꞌy kuery pe ‘Neramymino kuery’ ꞌea ꞌrã”, heꞌi vaꞌekue."
58,11,19,Haꞌe rami Abraão oiko mbaꞌeta oikuaa taꞌy omanoague gui Nhanderuete omboete ju aguã voi ipoꞌaka vaꞌea. Haꞌe rire omanoague gui oikove ju vaꞌe rami ete avi ogueraa guaꞌy.
58,11,20,"Haꞌekue rami ju Isaque voi ojeroviaa rupi oiko vy ogueroayvu porã guaꞌy kuery Jacó haꞌe Esaú, haꞌe rami vy omombeꞌu mbaꞌemo oiko vaꞌerã."
58,11,21,Jacó ma ojeroviaa rupi vy omano ta ma vy ogueroayvu porã José raꞌy kuery peteĩ-teĩ. Haꞌe rami vy opopoka apy re onhemomburu reve opuꞌã vy omboete Nhanderuete.
58,11,22,"José ma ojeroviaa rupi vy omano raiꞌi ma vy omombeꞌu Israel kuery oopa ju ꞌrãa, haꞌe okãgue guive ogueraa uka."
58,11,23,"Haꞌe gui Moisés ituiꞌi ramove tuu kuery ojeroviaa rupi ikuai vy mboapy jaxy re onhomi rakaꞌe, mbaꞌeta oexa rã kyrĩ vaꞌe iporã. Haꞌe rami vy ndokyjei huvixave ayvu rovai rupi ikuai aguã."
58,11,24,Moisés rekokue oĩaMoisés tuja ma rire ojeroviaa rupi vy ndoikoxevei Faraó rajy piꞌa rami.
58,11,25,Mbaꞌeta ojejavy reia py xapyꞌaꞌi ovyꞌa ꞌrãgue py ojou porãve Nhanderuete pegua kuery reve ojerereko axy uka aguã.
58,11,26,"Mbaꞌeta Cristo káuxa onhemoingo axy uka vy Egito pygua kuery oguerekopaa gui oguerekopave ꞌrãa oikuaa, mbaꞌeta oarõ oikovy hekoviarã."
58,11,27,"Ojeroviaa rupi vy oeja ovy Egito yvy, neĩ huvixa ipoxy ramo voi ndokyjei guive. Haꞌe rami ꞌrãgue py oĩ atã, jaexa eꞌỹ vaꞌe oexa vaꞌe rami."
58,11,28,"Ojeroviaa rupi vy ojapo rakaꞌe ngaru Páscoa ára pygua, haꞌe rami vy vexaꞌi ruguy omoẽ uka porojukaa oupity eꞌỹ aguã Israel regua raꞌy kuery tujakueve."
58,11,29,"Haꞌe kuery ojeroviaa rupi ikuai vy oaxa rakaꞌe Yeꞌẽ Pytã rupi, yvy pirua rupi ooa rami. Haꞌe rã Egito pygua kuery ma oaxa aguã onheaꞌanga vy oyꞌupa."
58,11,30,"Canaã yvy re Israel kuery ikuai jave guare re ijayvuaHaꞌe kuery ojeroviaa rupi ikuai ramo Jericó tetã kora hoꞌapa rakaꞌe, sete ára re ombojere rire. Haꞌe gui Raabe voi kunha itavy rei vaꞌekue ri ojeroviaa rupi oiko vy omovaẽ porã rakaꞌe avakue oikuaa pota vy ojeꞌoi vaꞌekue. Haꞌe rami vy nokanhyi nhonheꞌẽ rendu eꞌỹ vaꞌe kuery reve."
58,11,32,"Haꞌe gui ndaꞌevei amombeꞌupave aguã. Mbaꞌeta oata ꞌrãgue amombeꞌu aguã Gideão rekokue, Baraque, Sansão, Jefté, Davi, Samuel haꞌe profeta kuery rekokue haꞌe javi."
58,11,33,"Haꞌe vaꞌe kuery ma ojeroviaa rupi ikuai vy ipoꞌaka rakaꞌe tetã ikuai vaꞌe re, teko porã rupi joguereko, oupity mbaꞌemo omeꞌẽ ꞌrã vaꞌekue, omboty uka guary juru,"
58,11,34,"ombogue uka tata guaxu, kyxe gui oo jepe, ikangya gui imbaraete ju, joe opuꞌãa py ipoꞌaka, haꞌe amboae guigua xondaro kuery omonhamba."
58,11,35,"Kunhague ma hoo pygua omano vaꞌekue omboetea jevy ramo ogueraa ju oikove vaꞌe. Haꞌe rã amboae kuery ma nonhemoẽ ukaxei vy onhemoingo axy uka rakaꞌe, onhemboete ju aguã iporãve vaꞌe oupity aguã."
58,11,36,"Haꞌe gui amboae kuery ju ombojarua rei rã ikuai axy rei, oinupãa, oipokuaa, haꞌe nhuã py ombotya ramo."
58,11,37,"Ita py ojapipaa, omboayvua, yvyra kyxĩa py mbyte rupi ojayaa, kyxe py ojukaa guive. Hoo eꞌỹ vaꞌe ikuai, vexaꞌi haꞌe kavara pire py onhemonde, iporiau rei, ojexavai rei haꞌe ojavykya rei."
58,11,38,"Haꞌe vaꞌe kuery rekoarã kovaꞌe yvy ndaꞌevei. Tekoa eꞌỹa rupi ikuai, yvyty, itakua haꞌe yvykua oĩ vaꞌe rupi."
58,11,39,"Haꞌe vaꞌe kuery haꞌe javive ma ojeroviaa rupi ikuai vy oexa uka rakaꞌe heko porã vaꞌea. Haꞌe rami teĩ ndoupityi guive omeꞌẽ ꞌrã vaꞌekue, mbaꞌeta nhande kuery peguarã Nhanderuete oguereko katu mbaꞌemo iporãve vaꞌe, nhande kuery reve vy anho haꞌe kuery oupitypa aguã ijayvuague."
58,12,1,"Cristo rami avi nhande voi nhaĩ atã aguã re ijayvuaYmagua kuery heta ojeroviaa oexa uka vaꞌekue ma arai tuvixa vaꞌe rami nhanembojere okuapy. Haꞌe ramo nhande voi ke nhandejegui nhamboipa ipoyikue oĩ vaꞌe haꞌe javi, nhandere jejavya oja ratã vaꞌe guive. Haꞌe rami vy nhaĩ atã reve nhanha tema nhanerenonderã omoĩ mbyre katy.Apy ma corrida re ombojoja Senhor pe nhandekuaia ."
58,12,2,"Nhamaꞌẽ porã tema Jesus re anho, mbaꞌeta ixugui ae ou jypy guive opa peve jajerovia aguã. Mbaꞌeta haꞌe ma henonderã imbovyꞌaarã omoĩ mbyre ojopy voi ꞌrãgue py oxĩ eꞌỹ re ogueropoꞌaka rakaꞌe kuruxu re oiko axya. Haꞌe rire oguapy oiny Nhanderuete renda openaaty oiporu kuaa regua re."
58,12,3,"Peikuaa pota porã ke haꞌe rami ete heko vai vaꞌety kuery hexe opuꞌã rei rã ogueropoꞌakaague re, penekangy eꞌỹ aguã, neĩ pendepyꞌa py pendekuerai eꞌỹ aguã."
58,12,4,Nhanemoꞌarandua py Nhanderuete nhanderayvua oexa ukaa re ijayvuaMbaꞌeta peẽ ma teko vai rovai penheaꞌãa rupi penderuguy nomoẽai teri.
58,12,5,"Haꞌe penderexarai guive guaꞌy pe rami penemongetaa re: “Xeraꞌy kuery, pembovareꞌỹ eme Senhor penemoꞌarandu rã, pendekuerai eme guive pẽvy ijayvu ramo. Mbaꞌeta Senhor omongeta ꞌrã guembiayvu kuery, haꞌe oinupã ꞌrã guaꞌyrã ogueru vaꞌe haꞌe javive”, heꞌiague re."
58,12,7,"Haꞌe nunga rupi penemoingo axya ma Nhanderuete penemoꞌarandu aguã oiko, guaꞌy kuery rami ae penderereko vy. Mbaꞌeta jipoi taꞌy kuery tuu omoꞌarandu eꞌỹ vaꞌe."
58,12,8,"Napenemoꞌarandui ri ramo penderu peikuaa eꞌỹ vaꞌe peiko, taꞌy eꞌỹ, mbaꞌeta Nhanderuete omoꞌarandu ꞌrã guaꞌy kuery haꞌe javi."
58,12,9,"Nhanderu kuery ngoꞌo re ikuai vaꞌe ma nhanemoꞌarandu rã nhanheꞌẽ rendu ꞌrã. Nhanenheꞌẽ Ruete katuve ma nhanheꞌẽ rendu ꞌrãgue, jaikove aguã."
58,12,10,"Mbaꞌeta nhanderu kuery nhanemoꞌarandu ꞌrã xapyꞌaꞌi guarã, haꞌe kuery oikuaa rami. Haꞌe rã Nhanderuete ma nhanemoingo porã aguã nhanemoꞌarandu, ikyꞌa eꞌỹa rami nhande voi nhandekuai aguã."
58,12,11,"Nhanemoꞌarandua nhavõ haꞌe ramoveꞌi nanhanembovyꞌai ꞌrã merami, nhanemomboriau ranhe. Haꞌe rami teĩ nhanemoꞌarandupaa ma rire ojapo ꞌrã nhandekuai porã haꞌe nhandereko porã aguã rami.; ; , "
58,12,12,Haꞌe nunga rupi pemombaraete ju ipo hoꞌa vaꞌekue haꞌe henapyꞌã kangy vaꞌe kuery.
58,12,13,"Pemboꞌyvi porã tape oguata aguã, okarau vaꞌekue okanhy ꞌrãgue py okuera aguã."
58,12,14,"Peteĩ rami nhandekuai, haꞌe nhandereko kyꞌa eꞌỹ aguã re ijayvuaPeteĩ rami pendekuai pavẽ reve, haꞌe penheaꞌã pendeko kyꞌa eꞌỹa rupi, mbaꞌeta haꞌe rami eꞌỹ vy avave rei ndoexai ꞌrã Senhor."
58,12,15,"Peikuaa pota porã ke Nhanderuete omboaxya avave rei oupity eꞌỹ re ojepeꞌa eꞌỹ aguã. Toĩ eme guive iro vaꞌe rapo rami ikuai vaꞌe, mbaꞌeta haꞌe vaꞌe henhoĩ vy penemoingo eta rei haꞌe heta ꞌrã penemboeko kyꞌa."
58,12,16,"Penembyte rupi taꞌikuai eme heko kyꞌa vaꞌe, neĩ haꞌeveꞌỹa rami ikuai vaꞌe Esaú ramigua. Mbaꞌeta haꞌe vaꞌe ma peteĩgueꞌi okaru aguã re rive ovende rakaꞌe taꞌy jypygua oikoa peguarã vaꞌekue."
58,12,17,Haꞌe vaꞌe rire ma nguu pe ojereroayvu porã ukaxe teĩ ndaꞌevei ae. Hexay reve onheaꞌã teĩ ndojouvei haꞌekue py ojevy aguã.
58,12,18,"Yvyty Sinai haꞌe Sião re ijayvuaHaꞌe gui peẽ ma yvyty tata haku raxy hendya py eꞌỹ pevaẽ.Apy ma ijayvu judeu kuery yma guare Sinai yvyty katyꞌi ikuaia py lei ojopy jave okyje rei okuapyague re. Haꞌe vaꞌe jave py Nhanderuete ma nhomondyipa rei vaꞌe rami ojekuaa  20.18. Pyávy rami pytũa py eꞌỹ pevaẽ, neĩ ara vai oikoa py,"
58,12,19,"mimby guaxu onhendu ratã vaꞌe oĩa py, neĩ ayvu atãa py eꞌỹ pevaẽ. Haꞌe vaꞌe gui hendua kuery ojerure rakaꞌe onhendu veꞌỹ aguã re, mbaꞌeta haꞌe kuery ndogueropoꞌakavei ma ijayvuague: “Mymba teĩ ae ma yvyty re onhemboja ramo tojapipaa ita py”, heꞌiague."
58,12,21,Anhetẽ haꞌe nunga nhomondyipa ete ramo Moisés eteve voi “Akyje haꞌe aryryipa reia aendu!” heꞌi rakaꞌe.
58,12,22,"Haꞌe rami ꞌrãgue py peẽ ma Sião yvyty re pevaẽ, Nhanderuete oikove vaꞌe pegua tetã, yva re Jerusalém oĩ vaꞌe py. Pevaẽ anjo kuery mbovy eꞌỹ ikuaia py, haꞌe nhemboaty ikyꞌa eꞌỹ vaꞌea py,"
58,12,23,"igreja kuery jypygua taꞌy haꞌe tajy kuery yva re hery ipara vaꞌe ijatya py. Pevaẽ Nhanderuete pavẽ re oikuaa pota vaꞌerã oĩa py, haꞌe penhemoirũ ma guive heko porã vaꞌe kuery imoingo porãarã oupitypa ma vaꞌekue nheꞌẽ reve."
58,12,24,"Pevaẽ avi Nhanderuete reve guarã ipyau vaꞌe Reruare Jesus oĩa py, haꞌe huguy nhandekyꞌaꞌoarã omboayvi pyre oĩa py guive. Haꞌe vaꞌe ma Abel ruguy gui mbaꞌemo iporãve vaꞌe oikuaa uka vaꞌe."
58,12,25,"Haꞌe nunga rupi pejapyxaka porã pota, ijayvua pendu riveꞌỹ aguã. Mbaꞌeta yvy re Nhanderuete ijayvu rã noenduxei vaꞌekue ndoo jepei rire nhande kuery katuve ma ndajaa jepei ꞌrã, yva gui nhandevy ijayvua gui jajepeꞌa ri vy."
58,12,26,"Haꞌekue py Nhanderuete ijayvu vy omomyĩ rakaꞌe ko yvy. Haꞌe gui aỹ ma ijayvu jevy vy aipoeꞌi: “Peteĩgue ju, teĩgueꞌi pyve amomyĩ ꞌrã yvy anho eꞌỹ, yva guive”, heꞌi."
58,12,27,"Haꞌe gui “Peteĩgue ju, teĩgueꞌi pyve” heꞌia py jaikuaa Nhanderuete oipeꞌapa ꞌrãa guembiapo omomyĩ mbyrã oĩ vaꞌe, omomyĩ mbyrã eꞌỹ anho opyta aguã."
58,12,28,"Haꞌe nunga rupi nhande ma nhaneretã omomyĩ mbyrã eꞌỹ jareko vy nhaĩ atã tema nhanemboaxya re, mbaꞌeta nhanemboaxya rupi Nhanderuete pe nhandekuai ramo nhandererovyꞌa ꞌrã. Henonde nhamboete haꞌe jajererokyjea ikyꞌa eꞌỹ vaꞌe rupi tema nhandekuai, mbaꞌeta Nhanderuete ma tata nhomombaarã oiko."
58,13,1,"Jomeme nhandekuai porã aguã re ijayvuaPendekuai riae tema mborayvu re, joegua memeꞌi joayvua rami ae."
58,13,2,"Penhomovaẽ eꞌỹ eme, mbaꞌeta amongue ma oikuaa vy eꞌỹ anjo kuery ete omovaẽ rakaꞌe."
58,13,3,"Penemaꞌenduꞌa tema nhuã py omboty pyre re, haꞌe kuery reve peẽ voi peĩ avia rami. Penemaꞌenduꞌa avi oguereko axya vaꞌe re, peẽ voi ojavyky reipy peikoa rami."
58,13,4,"Tomboete pavẽ omenda vaꞌe kuery, haꞌe ikyꞌa eꞌỹa rupi tajoguereko. Mbaꞌeta Nhanderuete ombopaga ꞌrã heko kyꞌa haꞌe itavy rei vaꞌe haꞌe javi."
58,13,5,"Pendekuai eme peráta re ndaꞌeveivea rupi. Mbaꞌemo perekoꞌi vy pevyꞌa, mbaꞌeta Nhanderuete aipoeꞌi: “Peteĩve henda py xee ndoroejai ꞌrã, neĩ peteĩgueve ndoroayvu eꞌỹi ꞌrã”, heꞌi."
58,13,7,
58,13,8,"Jesus Cristo ma jypy guive aỹ peve haꞌekue ae oiko, haꞌe rakaꞌe rã peve guarã."
58,13,9,"Opa marã haꞌe amboae rami rei penemboꞌea rã pendu rive. Mbaꞌeta pavẽ gui ovareve vaꞌe ma Nhanderuete nhanemboaxya re nhanhemombaraete aguã nhandepyꞌa py, tembiꞌu re riveꞌỹ, mbaꞌeta haꞌe nunga re ndaꞌeveive vaꞌe kuery peteĩve henda py ndoupityi ꞌrã imoingo porãarã."
58,13,10,"Haꞌe rã nhande kuery ma amboae regua altar jareko. Haꞌe vaꞌe gui ma ombojeroviaaty pygua kuery hoꞌu aguã ndaꞌevei. Haꞌe gui Henda ikyꞌa eꞌỹ ete vaꞌe py sacerdote kuery yvatekueve vaꞌe ogueroike ꞌrã mymba ruguy jejavya re, haꞌe rã hoꞌokue ma tekoa gui mombyryꞌi ꞌrã oapy."
58,13,12,"Haꞌe rami ae Jesus voi tetã rokẽ gui mombyryꞌi oiko axy rakaꞌe, nguguy py ae ojeupegua kuery oikyꞌaꞌo aguã."
58,13,13,"Haꞌe nunga rupi oĩa py jajeꞌoi nhande voi, amboae kuery ikuaia gui mombyrya py teĩ, Jesus káuxa nhanembojaru reia rã jaropoꞌaka vy."
58,13,14,"Mbaꞌeta anhetẽ apy ndajarekoi tetã oĩ riae vaꞌerã, rakaꞌeve rã ojekuaa vaꞌerã vaꞌe re nhanheaꞌã."
58,13,15,"Haꞌe rami vy Jesus rery rupi Nhanderuete pe nhameꞌẽ riae ꞌrã jarovyꞌaa, nhandejuru py jaroporai hery."
58,13,16,"Haꞌe rami ae avi pejepeꞌa eme joupe pejapo porãa haꞌe peteĩ-teĩ penhopytyvõa gui, mbaꞌeta haꞌe nunga omeꞌẽmby ma Nhanderuete oguerovyꞌa."
58,13,17,"Penheꞌẽ rendu pendererekoa kuery, pendekuai haꞌe kuery oipotaa rami, mbaꞌeta penenheꞌẽ re opena, haꞌe rakaꞌeve rã oikuaa potaa ꞌrã openaague re. Haꞌe rami rã haꞌe kuery ovyꞌaa rupi ꞌrã opena pendere, iporiaua rupi eꞌỹ, mbaꞌeta iporiaua ma mbaꞌeverã ndovarei ꞌrãgue pẽvy."
58,13,18,"Opaa py mbaꞌemo re ojerureaguePejerure tema orere, mbaꞌeta ore roikuaa rã orepyꞌa kyꞌa eꞌỹa rupi orekuaia, opa mbaꞌe py haꞌevea rami roikoxe vy."
58,13,19,Aipota pejerure ete pẽa py xee aju voive aguã re.
58,13,20,"Haꞌe gui Nhanderuete peteĩ rami nhanemoingo aguã nhande-Senhor Jesus omanoague gui omboete ju rakaꞌe, haꞌe huguy rupi ojapo guexeve guarã opa vaꞌerã eꞌỹ, haꞌe omoĩ guive vexaꞌi kuery re opena vaꞌerã yvateve vaꞌe. Tove tapenemoingo porã opa mbaꞌe py, haꞌe oipota vaꞌe pejapo aguã rami. Tove peẽ kuery re tomoĩ imbovyꞌaarã pejapo aguã, Jesus Cristo rupi ae. Jesus toguerovyꞌaa rakaꞌe rã peve. Amém."
58,13,22,"Irmão kuery, ajerure pendu porã aguã kovaꞌe ayvu ipuku eꞌỹꞌi vaꞌe romongetaa rupi ambopara vaꞌekue."
58,13,23,Pẽvy amombeꞌu irmão Timóteo nhuã gui opoia jevy maa. Xapyꞌa rei haꞌe vaꞌe xea py ovaẽ voi ramo hexeve roo ꞌrã roexa vy.
58,13,24,"Pemombeꞌu ke pendererekoa kuery haꞌe javive pe roxaruraa, ikyꞌa eꞌỹ vaꞌe kuery haꞌe javi pe guive. Itália pygua kuery oxarura uka avi pendevy."
58,13,25,Tove peẽ kuery haꞌe javive tapendu penemboaxya.
59,1,1,  Axarura doze regua opa rupi pendekuai vaꞌe pe.
59,1,2,"Nhandereko aꞌãa rire iporã vaꞌe oiko vaꞌerã re ijayvuaIrmão kuery, opa marã pendereko aꞌãa rã pevyꞌa ete ke,"
59,1,3,mbaꞌeta peikuaa pejeroviaa aꞌãarã oiko vaꞌe peaxapa ma rire peĩ atãve ꞌrãa.
59,1,4,"Haꞌe gui peĩ atãa tojapopa ojapo ꞌrã vaꞌekue, peẽ kuery opa mbaꞌe py pendereko porã aguã, peteĩve henda py iporã vaꞌe oata eꞌỹ re.; "
59,1,5,"Nhaneꞌarandurã re jajerure aguã re ijayvuaHaꞌe gui amongue ꞌarandurã oata ramo tojerure Nhanderuete pe. Haꞌe ramo omeꞌẽ ꞌrã, mbaꞌeta ivai eꞌỹ re ꞌrã mbaꞌemo omeꞌẽ pavẽ pe."
59,1,6,"Haꞌe rami avi ojeroviaa rupi tojerure, peteĩve henda py toĩ eme oexaꞌã reia. Mbaꞌeta ndojerovia porãi vaꞌe ma yai yvytu ogueraa rupi rei omomy-momyĩ vaꞌe rami ikuai."
59,1,7,"Haꞌe ramigua avakue toexaꞌã eme Senhor gui mbaꞌemo ojopy aguã re, mbaꞌeta mokoĩ rami rei oikuaa vaꞌe vy mamo rã oikoa rupi naiꞌarandui rei ꞌrã."
59,1,9,Mbaꞌemo ko yvy regua okanhymba ꞌrãa re ijayvuaIrmão kuery yvyĩꞌigueve vaꞌe ma toguerovyꞌa Nhanderuete omboyvatea re.
59,1,10,"Haꞌe rã oguerekopa vaꞌe ma omoꞌyvyĩꞌia re toguerovyꞌa, mbaꞌeta jai poty rami rive ꞌrã okanhy."
59,1,11,Mbaꞌeta kuaray ojope ratã reve ou ramo jai ipiru rã ipoty okuipa ꞌrã. Jaexa rã iporãague ndojekuaavei ꞌrã. Haꞌe rami ae oguerekopa vaꞌe voi okanhy ꞌrã mbaꞌemo re opena rupive.
59,1,12,"Jejavya re ijayvuaOvyꞌa ete ꞌrã avakue oeko aꞌãa rã oĩ atã reve ogueropoꞌaka vaꞌe, mbaꞌeta oaxapa rire coroa-rã oupity ꞌrã tekove. Haꞌe vaꞌe ma guembiayvu kuery pe Senhor omeꞌẽ aguã re ijayvu."
59,1,13,"Haꞌe rami teĩ avave rei omoangekoa rã “Nhanderuete xemoangeko” teꞌi eme. Mbaꞌeta Nhanderuete ma mbaꞌemo vai pe onhemoangeko uka vaꞌeꞌỹ, neĩ nanhanemoangekoi ꞌrã mavaꞌeve rei."
59,1,14,Haꞌe rami ꞌrãgue py peteĩ-teĩ nhande ae jaipotapa reia py nhanhemoangeko uka. Haꞌe nunga py ae nhanhembotavy uka haꞌe jajeity uka. Mbaꞌeta jaipotapa reia ma nhandejee nhamoĩ rire nhanemoingo ꞌrã jajejavy aguã rami. Haꞌe gui jajejavya ma opaa py ojapo ꞌrã nhamano aguã rami.
59,1,16,"Iporã vaꞌe meꞌẽa re ijayvuaIrmão kuery xerembiayvu, pejekore eme."
59,1,17,"Mbaꞌeta yvate gui meme ou mbaꞌemo porã ikyꞌa eꞌỹ vaꞌe, Nhanderuete hendy vaꞌe moingoare vaꞌe ae ombou. Ixupe ma jipoi amboae rami rei imoingoarã, neĩ kuarayꞌã rami rive herovaarã."
59,1,18,"Mbaꞌeta haꞌe ae oipotaa rami vy guaꞌy kueryrã nhanemoingo rakaꞌe ayvu anhetẽ vaꞌe rupi, hemimoingo kuery haꞌe javi gui nhande ranhe ixupegua nhandekuai aguã."
59,1,19,"Nhanderuete ayvu rupi nhandekuai ete aguã re ijayvuaIrmão kuery xerembiayvu, haꞌe nunga peikuaapa ae ma. Haꞌe rami avi peteĩ-teĩ penheaꞌã penemboꞌea rã pejapyxaka porã aguã. Haꞌe rã pendeayvu voi eme, neĩ pendevai voi eme guive."
59,1,20,Mbaꞌeta avakue ivaia py ndoexa ukai ꞌrã Nhanderuete guigua teko porã.
59,1,21,"Haꞌe nunga rupi pendejegui pemboi ndaꞌevei vaꞌe haꞌe teko vai pendere oĩ vaꞌe haꞌe javi. Haꞌe penhemoꞌyvyĩꞌi reve pendu ete ayvu porã pendere omoĩ mbyre, mbaꞌeta pendereraa jepe aguã ipoꞌaka vaꞌe."
59,1,22,"Haꞌe rami vy ayvu ojapo ete vaꞌe peiko, oendu rive vaꞌeꞌỹ, peẽ ae pejekore eꞌỹ aguã."
59,1,23,"Mbaꞌeta ayvu oendu rive vy haꞌe rupi ndoikoi vaꞌe ma epéko re peteĩ ava ojexa rive vaꞌe rami, mbaꞌeta ojexa ma vy ojepeꞌa vyve marã rami pa ojekuaa ague re hexaraipa vyvoi ꞌrã."
59,1,25,"Haꞌe rã lei opa mbaꞌe gui nhanemoingo porã vaꞌe re amongue oikuaa pota ete haꞌe ojapoa rupi oĩ atã vaꞌe ma omoingo porãa ete ꞌrã mbaꞌemo ojapoa rupi rei, mbaꞌeta oendu rive vaꞌeꞌỹ, ojapo ete vaꞌe oiko rã."
59,1,26,"Haꞌe rã amongue ojeupe “Nhanderuete pegua” heꞌi teĩ oayvu py ndojejokoi vaꞌe ma opyꞌa py ae ojekore, haꞌe Nhanderuete pe merami rive oiko."
59,1,27,"Haꞌe gui Nhanderuete renonde nhandereko kyꞌa eꞌỹa haꞌe anhetẽ rupi nhandekuai vy jaipou ꞌrã tyreꞌỹ haꞌe imeveꞌỹ vaꞌe kuery ojexavai rã, haꞌe jajejoko ꞌrã yvy regua reko rupi nhandereko kyꞌa gui."
59,2,1,
59,2,4,Haꞌe ramia py peteĩ regua riveꞌỹ ri tyꞌy joegui peayvuve? Haꞌeveꞌỹa rami eꞌỹ ri tyꞌy joeko re peikuaa pota?
59,2,5,"Irmão kuery xerembiayvu, pendu ke. Ko yvy regua kuery “Iporiaukueꞌi” heꞌia vaꞌe regua eꞌỹ teve Nhanderuete oiporavo ojerovia ete aguã? Haꞌe kuery vaꞌe regua pe eꞌỹ teve oupity uka opoꞌakaa? Mbaꞌeta guembiayvu kuery haꞌe javi peguarã oguereko."
59,2,6,Haꞌe rã peẽ kuery ma napemboetei pekuapy iporiaukueꞌi. Haꞌe rami avi oguerekopa rei vaꞌe kuery eꞌỹ ri tyꞌy penemoingo axy rei? Haꞌe kuery eꞌỹ ri tyꞌy penemboayvua aguã katy pendereraa vaꞌe?
59,2,7,Haꞌe kuery eꞌỹ ri tyꞌy tery porã pendere omoĩ mbyre re ijayvu rei vaꞌe?
59,2,8,Lei re ipara oĩ vaꞌe “Reayvu ꞌrã neirũ ndee ae rejeayvua rami” heꞌia pejapopa ri vy haꞌevea rami pendekuai.
59,2,9,Haꞌe rã peteĩ regua rive joegui peayvuve ri vy pejejavy. Lei rupi eꞌỹ pendekuai vy heko vai vaꞌe pepyta.
59,2,10,Mbaꞌeta lei re oĩ vaꞌe haꞌe javi amongue ojapopa teĩ peteĩ hendaꞌi py mbaꞌe hoꞌa vy haꞌe javi py onhemboeko kyꞌa.
59,2,11,Mbaꞌeta “Ndetavy eme” heꞌi vaꞌekue ae “Ejojuka eme” heꞌi avi. Haꞌe ramo nandetavy rei vaꞌeri rejojuka vy lei rovai rupi reiko.
59,2,12,"Haꞌe nunga rupi pendeayvu haꞌe pendekuai ke jaa jepe aguã regua lei rupi, mbaꞌeta haꞌe vaꞌe rupi ae ꞌrã nhandere oikuaa potaa."
59,2,13,Mbaꞌeta nanhanhomboaxyi rire nhanemboaxy reꞌỹ ju ꞌrã nhanembopaga. Haꞌe rã nhomboaxy vaꞌekue ma nhombopagaa aguã ára py ipoꞌaka ꞌrã.
59,2,14,"Jajeroviaa jaexa uka aguã re ijayvuaIrmão kuery, mbaꞌerã tu ovare amongue “Xee ajerovia” heꞌi teĩ ojeroviaa mbaꞌeve py ndoexa ukai ramo? Haꞌe rami ojeroviaa rupi ndaꞌu oo jepe ꞌrã?"
59,2,15,"Xapyꞌa rei peteĩ irmão eꞌỹ vy irmã ndaꞌijaoi haꞌe tembiꞌu ndoguerekoi rã peẽ kuery regua pexa vy onheovã aguã napemeꞌẽi eꞌỹ re “Peiko porã ke, penhemonde haꞌe pekaru”, peje ꞌrã. Mbaꞌerã tu ovare ꞌrã haꞌe rami pendeayvua?"
59,2,17,"Haꞌe rami ae avi jajeroviaa voi mbaꞌeve py ndajaexa ukai ri ramo omanogue rami rive opyta, hexa ukaarã noĩ avi rã."
59,2,18,"Xapyꞌa rei amongue aipoeꞌi ꞌrã: “Peteĩ ojerovia ꞌrã, haꞌe rã amboae ma onheaꞌã ꞌrã mbaꞌemo ojapoa rupi”, heꞌi ꞌrã. Exa uka haꞌvy rejeroviaa mbaꞌemo rejapo eꞌỹ re. Haꞌe rã xee ma aexa uka ꞌrã ajeroviaa mbaꞌemo ajapoa py."
59,2,19,Ndee rerovia teve Nhanderuete peteĩꞌi oikoa? Haꞌevea rami reikuaa teĩ anha kuery voi haꞌe rami oguerovia oryryipa reve.
59,2,20,"Haꞌe gui ava hiꞌarandu eꞌỹ vaꞌe, reikuaa porãxe teve jajeroviaa ndajaexa ukai ramo mbaꞌeverã ndovareia?"
59,2,21,Nhaneramoĩ Abraão ndaꞌu ojerovia etea oexa uka eꞌỹ re ri omboeko porãa rakaꞌe? Mbaꞌeta altar áry guaꞌy Isaque omeꞌẽ aguã rami oiko.
59,2,22,"Maꞌẽ, ojerovia ete haꞌe oexa uka guive, mbaꞌeta mbaꞌemo ojapoa py oexa uka ojerovia etea."
59,2,23,Haꞌe rami vy ae ojeupity ipara re oĩ vaꞌe: “Abraão ojerovia Nhanderuete re. Haꞌe ramo ojeroviaa re omoĩ teko porã” heꞌiague. Ipara avi oiny: “Ixupe ‘Nhanderuete irũ’ ꞌea.”
59,2,24,"Haꞌe rami rire jajeroviaa jaexa uka ramo mae ꞌrã nhanemboeko porãa, jajeroviaa re riveꞌỹ."
59,2,25,"Raabe itavy rei vaꞌekue voi ojeroviaa oexa uka ramo omboeko porãa rakaꞌe. Mbaꞌeta haꞌe vaꞌe ma oikuaa pota aguã ombou pyre kuery omovaẽ rakaꞌe, haꞌe gui amboae tape rupi ju omondouka guive."
59,2,26,Mbaꞌeta nhanenheꞌẽ reveꞌỹ vy nhanderete omanogue itui. Haꞌe rami ae avi jajeroviaa voi xapyꞌa rei mbaꞌeve py jaexa uka eꞌỹ ramo omanogue ae avi opyta.
59,3,1,"Nhaneapekũ nhanemboeko vaia re ijayvuaIrmão kuery, ndaꞌevei peẽ kuery heta peiko aguã poromboꞌea, mbaꞌeta jaikuaa poromboꞌea kuery rekokue re oikuaa potaa poyive ꞌrãa."
59,3,2,"Mbaꞌeta nhande kuery haꞌe javive ꞌrã jajeity uka opa mbaꞌe py. Oayvu py ndojejavyi vaꞌe ma opa mbaꞌe py ꞌrã heko porã, haꞌe guete regua haꞌe javi guive ojoko kuaa."
59,3,3,Kavaju re minha ijuru xã nhamoĩ ꞌrã jaipotaa rami jareko aguã. Haꞌe rami vy hete haꞌe javi ꞌrã jaaxea rupi jaraa.
59,3,4,"Peikuaa pota avi kanoã guaxu ikuai vaꞌe re. Haꞌe nunga ma tuvixa ete, haꞌe hexe yvytu oipeju atã teĩ imbojeapaa kyrĩꞌi vaꞌe py imboguataa kuery ogueraaxea katy rei ꞌrã ogueraa."
59,3,5,"Haꞌe rami ae avi nhaneapekũ, mbaꞌeta nhanderete regua kyrĩꞌi vaꞌeri onhemboyvate reia rupi ꞌrã ijayvu, peteĩ tata ravijukueꞌi kaꞌaguy tuvixa vaꞌe omoendypaa rami avi."
59,3,6,"Mbaꞌeta nhaneapekũ voi tata ramigua, haꞌe nhanderete regua ikuai vaꞌe mbyte py oĩ opa marãgua teko vai rexa ukaarã. Nhanemboeko kyꞌapa ꞌrã. Tata ogueꞌỹ vaꞌe omoendy rire oapy avi ꞌrã jaikoa haꞌe javi."
59,3,7,"Mbaꞌeta mymba ikuai vaꞌe minha nhamomãxo kuaa ꞌrã: guyra, yvy rupi otyryry vaꞌe haꞌe yy rupigua haꞌe javive regua ma nhamomãxo vaꞌe meme."
59,3,8,"Haꞌe rã nhaneapekũ ma avave rei ndojoko kuaai ꞌrã. Teko vai moingoa ojoko pyrã eꞌỹ oĩ, haꞌe veneno rami jojuka ꞌrã guive."
59,3,9,Nhaneapekũ py jaroayvu porã ꞌrã Senhor Nhanderuete. Haꞌe vaꞌe py ae ju ꞌrã nhandeayvu vai avakue Nhanderuete ojee rami omoingo vaꞌekue re.
59,3,10,"Nhandejuru peteĩꞌi vaꞌeri ayvu porã haꞌe ayvu vai rupi ijayvu. Irmão kuery, haꞌe nunga ma ndaꞌevei."
59,3,11,Yvu peteĩꞌi oĩ vaꞌe gui ndaꞌu oẽ ꞌrã yy porã haꞌe iro vaꞌe avi?
59,3,12,"Irmão kuery, figo rembypy gui ndaꞌu oiko ꞌrã azeitona? Haꞌe rami eꞌỹ vy uvaꞌy gui ndaꞌu oiko ꞌrã figo? Haꞌe rami ae avi peteĩ yvu gui noẽi ꞌrã yy heꞌẽ ro haꞌe iporã vaꞌe."
59,3,13,"ꞌArandua yvate guigua re ijayvuaPeẽ kuery vaꞌe regua mavaꞌe ndaꞌu hiꞌarandu haꞌe oikuaapa vaꞌe pendekuai? Peneꞌarandua pexa uka haꞌvy pendevai reia rupi eꞌỹ, haꞌevea rami anho pendekuaia py."
59,3,14,"Haꞌe rã xapyꞌa rei pendepyꞌa re joe napendeaꞌei reia haꞌe peẽ ranhexea oĩ ramo ndaꞌevei pejejou porã rei aguã, neĩ anhetẽ vaꞌe rovai pendeapu aguã guive. Haꞌe ramigua pexa uka vaꞌe ma yvate guigua ꞌarandua eꞌỹ. Haꞌe ramigua ma yvy regua, mymba kuery oendu vaꞌe ramigua rive, anha guigua ae. Mbaꞌeta joe ndaꞌijaꞌei haꞌe haꞌe ranhexe vaꞌe ikuaia py oĩ avi ꞌrã joo rami eꞌỹ-eꞌỹ ikuai vaꞌe haꞌe opa marãgua teko vai."
59,3,17,"Haꞌe rã yvate guigua ꞌarandua ma jypyꞌi nhandeapo ꞌrã nhandereko kyꞌa eꞌỹ aguã rami, haꞌe gui nanhandevai rive-rivei ꞌrã, mborayvu re ꞌrã nhandekuai, haꞌeve vaiꞌi vaꞌe ꞌrã jaiko, haꞌe opa mbaꞌe py nhomboaxy haꞌe nhopytyvõ vaꞌe, peteĩ regua joegui ndajayvuvei ꞌrã, nanhandereko porã merami rivei ꞌrã guive."
59,3,18,Mbaꞌeta peteĩ rami nhomoingoa kuery ma omaꞌetỹ vaꞌe rami avi peteĩ rami nhomoingoague rupi ojou ꞌrã heko porã vaꞌe.
59,4,1,
59,4,2,Mbaꞌeta mbaꞌemo peipota teĩ ndapejoui vy pejojukaxe. Mbaꞌemo re ndaꞌeveive peiko teĩ ndapejoui vy pejogueroꞌa rei haꞌe joe pepuꞌãa rupi pendekuai. Mbaꞌeve ndapejoui mbaꞌeta ndapejerurei.
59,4,3,"Pejerure vy voi ndapejopyi, mbaꞌeta haꞌeveꞌỹa ramigua re pejerure, peẽ ae peipotaa rami pendekuaixe vy."
59,4,4,"Nhanderuete pe merami rive pendekuai vaꞌe, ndapeikuaai ri tyꞌy ko yvy regua re peo vy Nhanderuete rovaigua pepytaa? Mbaꞌeta ko yvy regua re ooxe vaꞌe rei Nhanderuete rovaigua oiko."
59,4,5,"Tyrã pa pexaꞌã ipara re oĩa oaxa rive ꞌrãa re? Mbaꞌeta “Nhandere Nhanderuete Onheꞌẽ omoĩ vaꞌekue oipota hexe anho jaa”, heꞌi vaꞌekue."
59,4,6,"Haꞌe rami teĩ nhanemboaxyve ju ꞌrã, mbaꞌeta aipoeꞌi avi: “Nhanderuete opuꞌã ꞌrã onhemboyvate rei vaꞌe re, haꞌe rã onhemoꞌyvyĩꞌi vaꞌe ma omboaxy ꞌrã.”"
59,4,7,Haꞌe nunga rupi penhemoꞌyvyĩꞌi ke Nhanderuete oipotaa rami. Haꞌe rã anha pe ma pejeity uka eme. Haꞌe ramo ojava ꞌrã pendegui.
59,4,8,"Penhemboja ke Nhanderuete re. Haꞌe ramo haꞌe ju onhemboja ꞌrã peẽ kuery re. Pejejavypa vaꞌe, peikyꞌaꞌo uka ke pendepo. Mokoĩ rupi rei pendepyꞌa vaꞌe, peikyꞌaꞌo uka pendepyꞌa."
59,4,9,"Pendu ke penhemboaxya, haꞌe rami vy peneraxẽ haꞌe pejaeꞌo. Penderory rei ꞌrãgue py pendepyꞌa vai, pevyꞌa rei ꞌrãgue py pendeporiau."
59,4,10,Penhemoꞌyvyĩꞌi ke Senhor renonde. Haꞌe ramo penemboyvate ju ꞌrã.
59,4,11,"Joe nhandeayvu rei eꞌỹ aguã re ijayvuaIrmão kuery, pendeayvu rei eme joe. Mbaꞌeta irmão kuery re ijayvu rei, eꞌỹ vy oikuaa pota rei vaꞌe ma lei re voi ijayvu haꞌe oikuaa pota rei. Haꞌe gui lei re peikuaa pota rei vy lei rupi veꞌỹ pendekuai, haꞌe rã lei re peikuaa pota reia rupi rive."
59,4,12,"Mbaꞌeta peteĩꞌi oiko lei mbouare haꞌe joe oikuaa pota vaꞌerã. Haꞌe vaꞌe ma jogueraa jepe haꞌe nhomokanhy aguã ipoꞌaka vaꞌe. Haꞌe rã ndee, marã ramigua tu reiko, neirũ kuery re reikuaa pota rei aguã?; ; "
59,4,13," Marã ramigua tu peikovea? Mbaꞌeta yvyxĩ xapyꞌaꞌi ojekuaa, haꞌe gui areꞌỹꞌi re okanhy vaꞌe rami peiko."
59,4,15,"Haꞌe rami ꞌrãgue py “Senhor oipota ramo roikove, haꞌe rojapo ꞌrã haꞌe nunga”, peje aguã haꞌeveve."
59,4,16,Haꞌe rami teĩ aỹ ma mbaꞌemo tuvixa vaꞌe pejapo aguã re pendeayvua rupi penhemboyvate rei. Haꞌe rami nhanhemboyvatea haꞌe javi ma teko vai.
59,4,17,Haꞌe nunga rupi iporã vaꞌe ojapo aguã oikuaa teĩ ndojapoi vaꞌe ma ojejavy.
59,5,1,
59,5,2,"Mbaꞌemo pereko vaꞌe ma huꞌũmba ꞌrã, vixo hoꞌupa ꞌrã pendeao,"
59,5,3,"haꞌe ouro, prata pereko vaꞌe voi opa ꞌrã ikyꞌapa vy. Ikyꞌakue pavẽ oexa vy oikuaa ꞌrã napeneꞌaranduia. Haꞌe nunga ma tata rami ꞌrã ombovaipa penderoꞌo. Opaa ára py teĩ penembaꞌe rei-reirã rive pemonoꞌõ."
59,5,4,"Maꞌẽ, ombaꞌeapo vaꞌe kuery pe napemeꞌẽi penhotỹ vaꞌekue omonoꞌõague repy, pekorepa rei rire ojapukai okuapy. Haꞌe kuery ojapukaia ma Senhor Ixondaro reta vaꞌe oendua peve onhendu."
59,5,5,"Perekopa vaꞌekue ko yvy re, pevyꞌaa rupi rive pendekuai. Penemombaa ára py teĩ penekuraxõ py voi penhemongyra rive."
59,5,6,"Heko porã vaꞌe kuery ma pendere haꞌe kuery nopuꞌãi teĩ pembopaga uka, haꞌe pejuka uka guive."
59,5,7,"Jajapura rei eꞌỹ aguã re ijayvuaHaꞌe nunga rupi irmão kuery, Senhor ndoui teria ja pejapura rei eme. Ombaꞌeapo vaꞌe voi ojapura eꞌỹ re oarõ ꞌrã okuapy oky jypyꞌigua haꞌe opa vygua hoꞌa ramo onhotỹ vaꞌekue hiꞌa porã aguã."
59,5,8,"Peẽ voi pejapura rei eme. Penembaraete ke penekuraxõ py, mbaꞌeta namombyryvei ma Senhor ou aguã."
59,5,9,"Irmão kuery, pendeayvu eme joe, penembopagaa eꞌỹ aguã. Maꞌẽ, nhandere oikuaa pota vaꞌerã ovaẽ ma okẽ py."
59,5,10,"Irmão kuery, peiko axy teĩ pejapura eme, profeta kuery Senhor rery rupi ijayvu vaꞌekue ikuaiague rami avi."
59,5,11,"Amongue ojapura eꞌỹ re mbaꞌemo ogueropoꞌaka ramo jaikuaa ovyꞌa ꞌrãa. Mbaꞌeta pendu ma teko axy ogueropoꞌakaague, peikuaa avi opaa py Senhor omoingo porãague, opa mbaꞌe py nhanemboaxy haꞌe nhanderayvu vaꞌe vy."
59,5,12,
59,5,13,Peẽ kuery mbyte ikuai teve ojexavai vaꞌe? Tojerure haꞌvy Nhanderuete pe. Ikuai teve ovyꞌa vaꞌe? Toporaei haꞌvy.
59,5,14,"Penembyte ikuai teve imbaꞌeaxy vaꞌe? Toenoĩ haꞌvy igreja re opena vaꞌe kuery, haꞌe vaꞌe kuery Senhor rery rupi azeite oikyty reve ojerure aguã."
59,5,15,"Haꞌe gui ojeroviaa rupi ojerure ramo imbaꞌeaxy vaꞌe okuera ꞌrã, Senhor ae omopuꞌã ju ꞌrã. Ojejavyague oĩ ramo ombogue ꞌrã guive."
59,5,16,"Haꞌe nunga rupi peteĩ-teĩ pe pemombeꞌu pejejavyague, haꞌe jomeme pejerure pekuera aguã. Heko porã vaꞌe ojerurea ma ipoꞌaka vaipa ꞌrã."
59,5,17,"Elias ma nhande ramigua ae oiko rakaꞌe, nhande rami guive onhenhandu vaꞌe. Haꞌe vaꞌe ma onheaꞌãa rupi ojerure rakaꞌe yvy áry oky eꞌỹ aguã. Haꞌe ramo mboapy maꞌetỹ raxa peve ndaꞌokyi."
59,5,18,"Haꞌe gui ojerure ju ramo oky ou yva gui, haꞌe ramo yvy gui oiko mbaꞌemo aju."
59,5,19,"Irmão kuery, xapyꞌa rei peẽ kuery regua anhetẽ vaꞌe gui ojepeꞌa rã amongue ogueru jevy ramo"
59,5,20,"peikuaa pota povaꞌe re: Ojejavy vaꞌe teko vai rupi oikoague gui amongue ogueru ju vy inheꞌẽ ogueraa jepe omano aguã gui, ojejavyague heta teĩ ombogue uka vy., ; ; , "
60,1,1,"Jypyꞌi kuaxia Pedro ombopara vaꞌekue Axarura Nhanderuete rembiporavo opa rupi pendeyvy reꞌỹ pendekuai vaꞌe pe. Ponto re, Galácia, Capadócia, Ásia haꞌe Bitínia re pendekuai."
60,1,3,"Nhandereraa jepea re jarovyꞌa aguã re ijayvuaTaꞌimaꞌenduꞌa porãa Nhanderuete nhande-Senhor Jesus Cristo Ru vaꞌe re, mbaꞌeta nhanemboaxy ete vy nhanemoingove ju rakaꞌe. Haꞌe ramo nharõ jakuapy oikove vaꞌe ou aguã, Jesus Cristo omanoague gui omboete ju rire. Haꞌe gui yva re pendevy guarã omoĩ porã mbyre ma ivaipa eꞌỹ vaꞌe, ikyꞌa eꞌỹ haꞌe imarã eꞌỹ vaꞌe."
60,1,5,"Peẽ kuery re Nhanderuete opena opoꞌakaa rupi, pejerovia vy opaa ára py peo jepe aguã. Haꞌe vaꞌe ojekuaa aguã ma namombyryvei ma guive."
60,1,6,"Haꞌe rami aguã pearõ vy pevyꞌa, aỹ pendekuai axy aguã rami pendekuai vy areꞌỹꞌi re pendeporiau pekuapy ranhe teĩ,"
60,1,7,"mbaꞌeta haꞌe nunga peaxapa ma ramo pejeroviaa ojekuaa aguã ovare ete vaꞌe. Ouro tata py oikyꞌaꞌo pyre gui ovareve vaꞌe, mbaꞌeta haꞌe nunga ivaipa vaꞌerã. Haꞌe rã peẽ ma Jesus Cristo ojekuaa jave pendererovyꞌaa ꞌrã, penemboyvatea haꞌe penemboetea ꞌrã guive."
60,1,8,"Cristo ma peẽ ndapexai teri vaꞌeri peayvu. Aỹ pexa eꞌỹ re hexe pejerovia vy perovyꞌa ete. Pendere vyꞌaa oĩ vaꞌe ma iporã ete vaꞌe nhamombeꞌu kuaa vaꞌeꞌỹ, mbaꞌeta pejopy ma pejeroviaa rekovia. Haꞌe vaꞌe ma penenheꞌẽ oo jepea."
60,1,10,"Haꞌe rami jaa jepe aguã re ma profeta kuery yma guare oporandu haꞌe oikuaa pota rakaꞌe, nhanemboaxya ombou pyrã omombeꞌu ma voi vaꞌekue ri. Mbaꞌeta haꞌe kuery re Cristo Nheꞌẽ oĩ vy yma ma voi oikuaa uka Cristo omano ꞌrãa, haꞌe vaꞌe rire mbaꞌemo iporã ete vaꞌe oiko ꞌrãa guive. Haꞌe kuery oikuaaxe teĩ arakaꞌe ete haꞌe marã rami pa haꞌe nunga ojeupity ꞌrãa."
60,1,12,"Haꞌe ramo haꞌe kuery pe oikuaa uka ojeupe guarã eꞌỹ ayvu omombeꞌua, haꞌe rã peẽ kuery peguarã, mbaꞌeta omombeꞌu ma voi rakaꞌe mbaꞌemo aỹ peẽ kuery pe oikuaa ukaa vaꞌe. Mbaꞌeta pendevy pe ae ayvu porã mombeꞌua kuery omombeꞌu, yva gui Nheꞌẽ Kyꞌa Eꞌỹ ombou pyre rupi. Haꞌe ramigua ma anjo kuery eteve voi oikuaa porãvexe teĩ okuapy."
60,1,13,"Ikyꞌa eꞌỹ vaꞌe jaiko aguã re ijayvuaHaꞌe nunga rupi pendejee pemoĩ peneꞌarandurã, peiko kuaa pota haꞌe pearõ aguã, mbaꞌeta Jesus Cristo ojekuaa ára oexa uka ꞌrã penemboaxy etea."
60,1,14,Taꞌy kuery inheꞌẽ rendu vaꞌe peiko vy pendekuaive eme yma ndapeikuaai teri jave peipotaague rupi rive.
60,1,15,"Haꞌe rami ꞌrãgue py penerenoĩare ikyꞌa eꞌỹ vaꞌe oikoa rami avi peẽ voi ke ikyꞌa eꞌỹ vaꞌe pendekuai, peikoa haꞌe javi rupi,"
60,1,16,"mbaꞌeta ipara oĩ vaꞌe “Ikyꞌa eꞌỹ vaꞌe ke pendekuai, mbaꞌeta xee ma ikyꞌa eꞌỹ vaꞌe” heꞌia rami."
60,1,17,Nhanderuete ma peteĩ regua joegui oayvuve eꞌỹ re oikuaa pota ꞌrã peteĩ-teĩ jaikoague re. Haꞌe nunga rupi kovaꞌe yvy re peikoa pukukue re pejererokyjea rupi tema pendekuai.
60,1,18,"Mbaꞌeta po rami peikuaa ae: Pendejoguaa rakaꞌe pendereko yma guare ovareꞌỹ vaꞌe rupi pendekuaiague gui, mbaꞌeta peneramoĩ kuery gui haꞌe ramigua rive peikuaa vaꞌekue. Prata, ouro, mbaꞌemo opa vaꞌerã re riveꞌỹ guive pendejoguaa,"
60,1,19,"haꞌe rã Cristo ruguy ovarepave vaꞌe re. Haꞌe vaꞌe ma vexaꞌi ivaikue rei eꞌỹ, ikyꞌa eꞌỹ vaꞌe rami ojukaa rakaꞌe."
60,1,20,Hekorã ma kovaꞌe yvy itui eꞌỹ mbove ma voi Nhanderuete omoĩ rakaꞌe. Haꞌe gui aỹ opaa ára py mae ma oikuaa uka penderayvu vy.
60,1,21,Cristo gui vy ae pejerovia Nhanderuete omanoague gui omboete haꞌe omboyvate ju vaꞌekue re. Haꞌe rami py Nhanderuete re pejerovia haꞌe pearõ pekuapy.
60,1,22,1 
60,1,23,"Mbaꞌeta mbaꞌemo raꞌyĩ ivaipa vaꞌerã gui eꞌỹ penemoingove ju, haꞌe rã imarã eꞌỹ vaꞌe gui, Nhanderuete ayvu oikove haꞌe ndopai vaꞌerã gui ae."
60,1,24,Mbaꞌeta “Avakue ma jai rami meme ꞌrã opa. Iporãa haꞌe javi ma jai poty ramigua rive oĩ. Mbaꞌeta jai ipiru rã ipoty okuipa ꞌrã.
60,1,25,"Haꞌe rã Senhor ayvu ma oĩ riae ꞌrã”, heꞌi. Haꞌe vaꞌe ayvu porã ma pẽvy omombeꞌu pyre ae."
60,2,1,"Cristo re jajerovia vaꞌe Nheꞌẽ rorã nhanemoingoague re ijayvuaHaꞌe nunga rupi pendejegui pemboi opa mbaꞌe vai, pendeapua, pendeko porã merami rivea, mbaꞌemo peipota reia haꞌe joe pendeayvu reia haꞌe javi."
60,2,2,"Haꞌe rami ꞌrãgue py kyrĩꞌi vaꞌe itui ramoꞌi vaꞌe rami avi penheaꞌã ke kamby Nheꞌẽ guigua ikyꞌa eꞌỹ vaꞌe re, haꞌe vaꞌe re pendeꞌyvate vy oo jepe ete vaꞌe peiko aguã, Senhor penderayvua pendu ma rire. Cristo ma ita oikove vaꞌe avakue omombo vaꞌekue rami oiko, teĩ Nhanderuete pe ovare ete vaꞌe rã oiporavo. Haꞌe nunga rupi hexe penhemboja ramo peẽ voi ita oikove vaꞌe rami Nhanderuete penemoĩ Nheꞌẽ rorã. Haꞌe pygua sacerdote ikyꞌa eꞌỹ vaꞌerã avi penemoĩ, ixupe pemeꞌẽ aguã Nheꞌẽ guigua. Jesus Cristo rupi pemeꞌẽ ramo oguerovyꞌa ꞌrã."
60,2,6,"Mbaꞌeta ipara re oĩ: “Sião py amoĩ ꞌrã peteĩ ita oo ytarã aiporavo vaꞌekue, ovare ete vaꞌe. Haꞌe vaꞌe re ojerovia vaꞌe kuery ma peteĩve henda py ndaꞌeve eꞌỹi nho ꞌrã”, heꞌi."
60,2,7,"Peẽ kuery hexe pejerovia vaꞌe pe ma anhetẽ ovare ete vaꞌe oiko. Haꞌe rã ojerovia eꞌỹ vaꞌe kuery pe ma “Oo apoa kuery ita omombo vaꞌekue ma omboeteve pyrã opyta, tenondeve pyguarã”,"
60,2,8,"haꞌe “Nhomonhepyxangaarã, joityarã opyta”, heꞌia rami. Mbaꞌeta haꞌe kuery ojeity uka ꞌrã ayvu porã oendu teĩ nonheꞌẽ renduia py, haꞌe rami ae hekorã omoĩa rire."
60,2,9,"Haꞌe rã peẽ kuery ma peteĩ regua oiporavo pyre, huvixave pegua sacerdote, ikyꞌa eꞌỹ vaꞌe, Nhanderuete ojeupe guarã ae ojogua vaꞌekue, peikuaa uka aguã pytũa gui guexakãa pyguarã penerenoĩ vaꞌekue poꞌakaa."
60,2,10,"Mbaꞌeta yma rupi peteĩ regua eꞌỹ pendekuai vaꞌekue. Haꞌe rã aỹ ma Nhanderuete pegua pendekuai. Yma ndapeupityi penemboaxya, haꞌe rã aỹ ma peupity ma."
60,2,11,"Ojerovia eꞌỹ vaꞌe haꞌe huvixa kuery pe Cristo pegua kuery iporã vaꞌe anho oexa uka aguã re ijayvuaXerembiayvu kuery, oyvy reꞌỹ ikuai vaꞌe pendekuai ramo ajerure pejejoko aguã toꞌo oipota vaꞌe gui, mbaꞌeta penenheꞌẽ re opuꞌã rei vaꞌe."
60,2,12,"Amboae regua mbyte pendekuaia rupi pexa uka tema pendereko porãa. Haꞌe ramo heko vai vaꞌe re rami pendere amongue ijayvu rei teĩ, pendekuai porãa oexa vy haꞌe kuery voi ombojerovia aguã Nhanderuete, ojekuaa ára."
60,2,13,Senhor re vy penheꞌẽ rendu ke joe opena vaꞌe kuery haꞌe javi: huvixave yvateve ikuai vaꞌe
60,2,14,"haꞌe hembiguai kuery huvixa yvyĩgueve vaꞌe, mbaꞌeta haꞌe kuery omoĩa heko vai vaꞌe ombopaga aguã, haꞌe rã heko porã vaꞌe ma oguerory aguã."
60,2,15,Mbaꞌeta Nhanderuete oipota pendekuai porãa py pejapo hiꞌarandu eꞌỹ vaꞌe kuery oikuaa vy eꞌỹ ijayvua gui okyrirĩ aguã rami.
60,2,16,Opa mbaꞌe gui peo jepe teĩ ndaꞌevei “Jaa jepe” peje vy haꞌeveꞌỹ vaꞌe pejapo aguã. Haꞌe rami ꞌrãgue py Nhanderuete rembiguai rami pendekuai.
60,2,17,Pemboete pavẽ ke. Peayvu irmão kuery. Nhanderuete renonde pendekuai pejererokyjea rupi. Pemboete avi huvixave.
60,2,18,
60,2,19,Mbaꞌeta xapyꞌa rei Nhanderuete renonde pendepyꞌa kyꞌa eꞌỹa rupi pendekuaia teĩ mbaꞌe reꞌỹ penemoingo axya ꞌrã. Haꞌe ramigua pendeporiau reia peropoꞌaka porã vy ojou porãmby ꞌrã peiko.
60,2,20,Haꞌe gui xapyꞌa rei pejejavyague re ri penembopagaa ramo mbaꞌexa ꞌrã tu pendererovyꞌa? Haꞌe rami avi xapyꞌa rei haꞌevea rami pendekuai teĩ penemoingo axya rã pendevai eꞌỹ re peropoꞌaka ramo Nhanderuete pendejou porã ꞌrã.
60,2,21,"Mbaꞌeta haꞌe rami aguã ae penerenoĩ, mbaꞌeta Cristo voi pendere oiko axy rakaꞌe, oikoague rami avi peẽ voi pendekuai aguã."
60,2,22,"Haꞌe ma ndojejavyi, peteĩve henda py ndaꞌijayvui nhombotavy reia rupi."
60,2,23,"Ixupe ijayvu vaikuea rã nombovai ayvu vai py. Oguereko axya rei ramo nanhomongyjei. Haꞌe rami ꞌrãgue py onhemboaxa haꞌevea rami joe oikuaa pota vaꞌe po py., ; "
60,2,24,"Yvyra re ojukaa py guete re ae ogueraa rakaꞌe jajejavyague, nhande voi jejavya pe nhamano avi, haꞌe teko porã re ju jaiko aguã. Ijai gui vy jakuera."
60,2,25,Mbaꞌeta vexaꞌi okanhygue rami pendekuai vaꞌekue ri aỹ ma penenheꞌẽ re Opena haꞌe Onhangareko vaꞌe oĩa py ju pendereru.
60,3,1,"Omenda vaꞌe kuery joguereko kuaa aguã re ijayvuaKunhague, peẽ voi peneme oipotaa rami avi peiko. Haꞌe rami avi ayvu porã rupi haꞌe kuery ndaꞌikuai teri teĩ peẽ taꞌyxy kuery pendekuai porãa oexa vy rive haꞌe kuery voi ojerovia ꞌrã pendeayvu reꞌỹ. Mbaꞌeta opa mbaꞌe py pejererokyjea rupi peiko ramo oexa ꞌrã pendekuai porãa."
60,3,3,"Peẽ taꞌyxy kuery, penhemoatyrõ eme hiꞌárykue rive, pejeꞌa vykypa reia py, ouro guigua py pejeguaa py, neĩ ao hepyve vaꞌe py penhemonde vy."
60,3,4,"Haꞌe rami ꞌrãgue py pendepyꞌa re oĩ vaꞌe ae toexa uka peneporãa, haꞌeve vaiꞌia haꞌe pejapura eꞌỹa. Haꞌe ramigua ma Nhanderuete pe ovareve ete vaꞌe."
60,3,5,"Mbaꞌeta ymave rupi kunhague ikyꞌa eꞌỹa rupi Nhanderuete re ojerovia vaꞌe ma haꞌe ramigua py ae onhemonde rakaꞌe, ome oipotaa rami ikuaia py."
60,3,6,"Abraão raꞌyxy Sara voi haꞌe rami oiko rakaꞌe, mbaꞌeta ome onheꞌẽ rendua rupi ixupe “Senhor” heꞌi. Peẽ voi iporã vaꞌe pejapo haꞌe mbaꞌeve rei gui ndapekyjei vy imemby kuery ꞌrã peiko."
60,3,7,"Haꞌe peẽ ime kuery voi haꞌe rami. Peneꞌarandua rupi pejoguereko penderaꞌyxy reve. Haꞌe kuery ikangyve ramo pemboetea rupi pereko, mbaꞌeta peẽ reve haꞌe kuery peguarã voi tekove oĩ. Haꞌe rami vy ꞌrãe mbaꞌeve napendejokoi pejerurea gui."
60,3,8,"Irmão kuery joayvu aguã re ijayvuaOpaa py aipota jojoꞌi rami peikuaa. Penhomboaxy, joegua meme rami pejoayvu, joegui penhemoꞌyvyĩꞌive guive."
60,3,9,"Pendevy otekoavya rã pejepy-jepy eme haꞌekue rami, haꞌe pendere ijayvu vaia rã pembovai eme ayvu vai rupi. Haꞌe rami ꞌrãgue py pejogueroayvu porã, mbaꞌeta haꞌe rami aguã ae Nhanderuete penerenoĩ, pendereroayvu porãa peupity aguã.; "
60,3,10,"Mbaꞌeta “Oiko pukuvexe haꞌe ovyꞌaa aguã vaꞌe ára oupityxe vaꞌe ma tojoko oapekũ mbaꞌemo vai rupi ijayvu eꞌỹ aguã, tojoko ojuru ijapu rei eꞌỹ aguã."
60,3,11,"Tojepeꞌa mbaꞌemo vai gui, iporã vaꞌe anho tojapo. Tonheaꞌã pavẽ reve ikuai porã aguã. Tonheaꞌã ete, oupity peve."
60,3,12,"Mbaꞌeta heko porã vaꞌe re Senhor omaꞌẽ oikovy, ojapyxaka oiny guive haꞌe kuery ojerurea re. Haꞌe rã mbaꞌemo vai apoa kuery pe ma Senhor oexa uka ꞌrã opoxya”, heꞌi."
60,3,13,Iporã vaꞌe jajapoa rupi nhaĩ atã aguã re ijayvuaHaꞌe gui iporã vaꞌe pejapoa rupi penheaꞌã ramo mavaꞌe tu penemoingo axy ta?
60,3,14,"Haꞌe rami avi pendereko porãa rupi pejexavai teĩ ovyꞌa ete vaꞌe ꞌrã peiko. Penemongyjea rupi ijayvua teĩ pekyje eme, pejapura eme guive."
60,3,15,Haꞌe rami ꞌrãgue py pendepyꞌa py Cristo pemboetea rupi “Xe-Senhor ikyꞌa eꞌỹ vaꞌe” peje vy peiko katu riae oporandu vaꞌe-vaꞌe pe pemombeꞌu porãve aguã pearõ peikovya.
60,3,16,"Haꞌe rami avi pendevai reia rupi pendeayvu eme, haꞌe rã pejererokyjea haꞌe pendepyꞌa kyꞌa eꞌỹa rupi anho. Haꞌe ramo penderovai ijayvu vaꞌe oxĩmba ꞌrã Cristo re vy pendereko porãa re ijayvu vaiague re.; "
60,3,17,"Mbaꞌeta pendekuai axy Nhanderuete oipota ri ramo haꞌeveve pendeko porãa re pendekuai axy, pendeko vaia re ꞌrãgue py."
60,3,18,"Mbaꞌeta Cristo voi omano rakaꞌe jajejavyague re, peteĩgueꞌi. Heko porã ete vaꞌe ojejuka uka nhandereko vai vaꞌe re, nhandereru aguã Nhanderuete pe. Ngoꞌo re omano teĩ Nheꞌẽ omoingove ju rakaꞌe."
60,3,19,"Haꞌe gui onheꞌẽ rupi oo vy ayvu omombeꞌu nheꞌẽ nhuã py omboty pyre kuery pe. Haꞌe vaꞌe kuery ma yma rupi Noé oiko jave Nhanderuete nonheꞌẽ rendui okuapy teĩ Nhanderuete oarõ are ranhe kanoã guaxu ojapoa ja. Haꞌe rami teĩ mbovyꞌi oo jepe rakaꞌe yy rupi, oito eteꞌi."
60,3,21,"Haꞌekue rami ae ju aỹ ma peẽ voi penhemongaraia rupi peo jepe. Penderoꞌo peikyꞌaꞌo vy rive peo jepe ndaꞌei, haꞌe rã Nhanderuete pe pejapukaia rupi, pendepyꞌa peikyꞌaꞌo uka vy. Jesus Cristo onhemboete ju rire pendekyꞌaꞌo. Haꞌe gui yva re oo ma vy Nhanderuete oiporu kuaa regua re oĩ. Haꞌe ramo haꞌe oipotaa rami ikuai anjo kuery, yvatekueve haꞌe mbaꞌemo re ombopoꞌaka pyre haꞌe javi."
60,4,1,
60,4,2,"Haꞌe rami rire penderoꞌo re peikove teria ja avakue oipotaa rami veꞌỹ pendekuai aguã, haꞌe rã Nhanderuete oipotaa rami anho."
60,4,3,"Mbaꞌeta haꞌeve ma amboae regua oipotaa rami pendekuaiague. Opa marã rei pendekuai vaꞌekue toꞌo oipota vaꞌe rupi, pekaꞌua rupi, opa marã vyꞌaa rupi, iro vaꞌe peyꞌua rupi, haꞌe mbaꞌemo raꞌangaa ojeguarupy pembojeroviaa rupi guive."
60,4,4,"Haꞌe gui amboae kuery opa marã ikuaia rupi peẽ kuery napenhemoirũvei ramo onhemondyipa rei okuapy, haꞌe peẽ kuery re ijayvu vai guive."
60,4,5,Haꞌe rami teĩ haꞌe kuery onhemombeꞌupa ꞌrã oikove vaꞌe haꞌe omano vaꞌekue re oikuaa pota vaꞌe renonde.
60,4,6,"Mbaꞌeta haꞌe rami aguã ae omano vaꞌekue pe voi ayvu porã omombeꞌua rakaꞌe, avakue rami haꞌe kuery ngoꞌo re opaga teĩ nheꞌẽ re oikove ju aguã Nhanderuete rami."
60,4,7,
60,4,8,"Opa mbaꞌe gui yvateve vaꞌe ma peteĩ-teĩ pejoayvu ete aguã, mbaꞌeta porayvu vaꞌe ombogue uka reta ꞌrã amboae kuery ojejavyague."
60,4,9,Penhomovaẽ peteĩ-teĩ pendeayvu rei eꞌỹ re.
60,4,10,"Peteĩ-teĩ penerembiaporã pejopyague rami vy penhopytyvõ, mbaꞌeta peteĩ-teĩ pe Nhanderuete omeꞌẽ joo rami eꞌỹ-eꞌỹ nhopytyvõ aguã. Haꞌe rami rã pejapo ete."
60,4,11,"Ayvu omombeꞌu aguã ojopy vaꞌekue ma tomombeꞌu porã, Nhanderuete ayvu ramo. Nhopytyvõ aguã ojopy vaꞌekue ma Nhanderuete omombaraetea rupi tojapo, opa mbaꞌe py Nhanderuete omboetea aguã Jesus Cristo rery rupi. Haꞌe vaꞌe ma hexakãmba haꞌe ipoꞌakapa arakaꞌe rã peve guarã. Amém."
60,4,12,"Cristo káuxa nhanemoingo axya teĩ javyꞌa aguã re ijayvuaXerembiayvu kuery, penembyte tata hendy vaꞌe rami pendeko aꞌãarã ou teĩ penhemondyi eme, mbaꞌeta penemondyipaarã eꞌỹ ou."
60,4,13,"Haꞌe rami vy Cristo oiko axyague rami peẽ voi pendekuai axy vy pevyꞌa, hexakãa ojekuaa jave pevyꞌave ete aguã."
60,4,14,"Cristo rery káuxa pendere ijayvua rei ramo ovyꞌa ete vaꞌe peiko, mbaꞌeta pendere oĩ ꞌrã Nhanderuete Nheꞌẽ hexakãmba vaꞌe."
60,4,15,"Haꞌe gui peẽ kuery vaꞌe regua ndaꞌevei mavaꞌeve rei pejojukaague py peiko axy aguã, eꞌỹ vy penemondaague re, pejapo vai reiague re, neĩ joe pepena reiague re guive. Haꞌe rã Cristo pegua peikoa re ri penemoingo axya rã pexĩ eme. Haꞌe rami ꞌrãgue py perovyꞌa Nhanderuete, pendere Cristo rery oĩa re."
60,4,17,Mbaꞌeta ovaẽ ma ára Nhanderuete joe oikuaa pota aguã. Ojeupegua kuery re ranhe ꞌrã oikuaa pota. Haꞌe ramo nhande kuery re ranhe oikuaa pota rire mbaꞌexa ꞌrã tu ikuai Nhanderuete guigua ayvu porã rupi nonheꞌẽ rendui vaꞌekue?
60,4,18,"Mbaꞌeta “Heko porã vaꞌe ojexavaia py anho ꞌrã oo jepe, rire mbaꞌexa ꞌrã tu ikuai Nhanderuete re imaꞌenduꞌa eꞌỹ haꞌe heko vai vaꞌe kuery?” heꞌiague rami."
60,4,19,"Haꞌe nunga rupi Nhanderuete oipotaa rami vy ikuai axy vaꞌe guekove re topena uka imoingoare ojeroviapy vaꞌe pe, haꞌe iporã vaꞌe rupi tema taꞌikuai guive."
60,5,1,"Igreja re opena vaꞌe kuery omongetaagueHaꞌe gui peẽ kuery regua igreja re pepena vaꞌe kuery ju xee romongeta, mbaꞌeta xee voi peẽ kuery rami avi aiko igreja kuery re apena vaꞌe, haꞌe Cristo oiko axyague amombeꞌu vaꞌe, haꞌe gui peẽ kuery reve aĩ avi ꞌrã hexakãa ojekuaa jave."
60,5,2,"Pepena porã ke Nhanderuete rymba kuery pẽvy opena uka vaꞌekue re.  Ojapo uka ramo riveꞌỹ pejapo, haꞌe rã pejapoxeaꞌi py, Nhanderuete oipotaa rami ae. Peráta re riveꞌỹ guive pejapo, haꞌe rã penekyreꞌỹa rupi."
60,5,3,Pejokuai poyi eme pẽvy opena uka vaꞌekue. Haꞌe rami ꞌrãgue py peiko haꞌe kuery voi peẽ rami ikuai aguã.
60,5,4,Haꞌe ramo Opena vaꞌety Yvateve ete vaꞌe ojekuaa ramo pejopy ꞌrã coroa hexakãmba vaꞌe opa vaꞌerã eꞌỹ.
60,5,5,
60,5,6,"Haꞌe nunga rupi penhemoꞌyvyĩꞌi Nhanderuete poꞌakaa guy py, haꞌevea ára py penemboyvate ju aguã."
60,5,7,"Ipo py meme ke pemboaxa pendevoyi pereko vaꞌe, mbaꞌeta penemboaxya rupi ꞌrã opena pendere."
60,5,8,"Peiko kuaa pota ke, penheangu guive. Mbaꞌeta penderovaigua anha ma pendeyvýry rupi oiko guary guembiarã oeka vy okororõ oikovy vaꞌe rami avi."
60,5,9,"Pejeity uka eme ixupe, pejeroviaa re peĩ atã vy. Mbaꞌeta peikuaa pende-irmão kuery yvy jave re ikuai vaꞌe voi oendu avi okuapya peẽ pendekuai axya ramigua."
60,5,10,"Haꞌe gui xapyꞌaꞌi pendekuai axy ma rire Nhanderuete penemoingo porã ju ꞌrã, penemoĩ atã, penemombaraete haꞌe penemombyta porã ju ꞌrã, mbaꞌeta opa mbaꞌe py nhanemboaxy vaꞌe, haꞌe Cristo re vy guexakãa imarã eꞌỹ vaꞌe pyguarã nhanerenoĩ vaꞌekue."
60,5,11,Haꞌe ae taꞌipoꞌakapa arakaꞌe rã peve guarã. Amém.
60,5,12,"Irmão Silvano pe ma kovaꞌe kuaxia ambopara uka pẽvy. Haꞌe vaꞌe ma xee aikuaa rami ojeroviapy oiko, peẽ kuery pe avi. Ayvu mbovyꞌi py ambopara uka. Romongetaa rupi teĩgue ju aipoaꞌe: Haꞌe rami ae Nhanderuete nhanemboaxya anhetẽ vaꞌe. Haꞌe vaꞌe re anho tema peĩ atã."
60,5,13,"Babilônia py oiporavo pyre ikuai vaꞌe avi oxarura uka peẽ kuery pe, xeraꞌy voi.Amongue py Roma tetã pe “Babilônia” ꞌea ꞌrã."
60,5,14,Pexarura peteĩ-teĩ pe pejoayvua rupi.Tove Cristo re pendekuai vaꞌe haꞌe javive tapendu mbyꞌa porã.
61,1,1,"Mokoĩguea kuaxia Pedro ombopara vaꞌekueOxarura reve ijayvu vy omboypyagueXee Simão Pedro ma Jesus Cristo rembiguai haꞌe apóstolo-rã xemoĩ vaꞌekue. Axarura pẽvy, mbaꞌeta peẽ kuery voi peupity pejerovia aguã, Nhanderuete haꞌe Nhandereraa jepea Jesus Cristo guigua teko porã rupi omeꞌẽ vaꞌekue. Haꞌe vaꞌe ma ovare ete vaꞌe."
61,1,2,"Tove opa mbaꞌe py tapendu penemboaxya haꞌe mbyꞌa porã, Nhanderuete haꞌe nhande-Senhor Jesus Cristo peikuaa porãvea rupi."
61,1,3,Cristo guigua jaexa uka aguã re ijayvuaMbaꞌeta Nhanderuete ma guexakãa haꞌe gueko porãa jaupity aguã nhanerenoĩ ma vy opoꞌakaa rupi omeꞌẽ avi nhanemoingo porãarã haꞌe ixupe nhanemoingoarã regua haꞌe javi. Nhanerenoĩare jaikuaa porãvea rupi jajopypa ꞌrã.
61,1,4,"Haꞌe rami vy mbaꞌemo ovare haꞌe iporã ete vaꞌe nhandevy omeꞌẽ aguã re ijayvu, kovaꞌe yvy re toꞌo oipota vaꞌe nhanemongyꞌaarã oĩ vaꞌe gui jaa jepe aguã, nhandere voi Nhanderuete pyꞌa re oĩ vaꞌe oĩ avi aguã."
61,1,5,"Haꞌe nunga rupi ae penheaꞌã pejeroviaa re pemoirũ aguã pendereko porã aguã, haꞌe pendereko porãa re pemoirũ peneꞌarandua rupi pendekuai aguã, haꞌe peneꞌarandua re pemoirũ pejejoko aguã, haꞌe pejejokoa re pemoirũ peĩ atã aguã, haꞌe peĩ atãa re pemoirũ Nhanderuete pe ete peiko aguã, haꞌe ixupe peikoa re pemoirũ irmão kuery pexaxe aguã, haꞌe irmão kuery pexaxea re pemoirũ mborayvu re pendekuai aguã."
61,1,8,"Mbaꞌeta pendere haꞌe nunga oĩ, haꞌe oĩve ovy ri ramo nhande-Senhor Jesus Cristo peikuaa porãvea rupi pexa uka ꞌrã penekyreꞌỹ haꞌe iporã vaꞌe anho.13"
61,1,9,"Haꞌe rã amongue re haꞌe nunga noĩ ri ramo ára revegua eꞌỹ, haꞌeꞌi py oĩ vaꞌe anhoꞌi oexa vaꞌe rami teri oiko, mbaꞌeta hexarai ma ojejavyague gui oikyꞌaꞌoague re."
61,1,10,"Haꞌe nunga rupi irmão kuery, penheaꞌãve tema penerenoĩague haꞌe pendeporavoague pexa ukaa rupi. Haꞌe rami vy ꞌrã neĩ peteĩve henda py voi ndapejeity ukai."
61,1,11,Haꞌe rami rã nhande-Senhor Nhandereraa jepea Jesus Cristo poꞌakaa imarã eꞌỹ vaꞌe peupity rã penemovaẽ porã ꞌrã.
61,1,12,"Apóstolo Pedro nhanemomaꞌenduꞌaa rupi ijayvuagueHaꞌe nunga rupi pendere anhetẽ vaꞌe oĩ vaꞌe peikuaa porã, haꞌe nunga re peĩ atã guive teĩ haꞌe nunga re romomaꞌenduꞌa aguã rami riae aiko."
61,1,13,Mbaꞌeta kovaꞌe ooꞌi re aikove teria ja haꞌe nunga re romomaꞌenduꞌaa rupi xeayvu vy romokyreꞌỹvexe.“Ooꞌi” heꞌia ma gueteꞌi re ae ijayvu vy .
61,1,15,Haꞌe nunga rupi xee anheaꞌãve ꞌrã aa ma rire haꞌe nunga haꞌe javi re penemaꞌenduꞌa aguã rami.
61,1,16,"Nhanderuete ayvu anhetẽ etea re ijayvuaMbaꞌeta ore ma avakue akã gui riveꞌỹ pẽvy romombeꞌu vaꞌekue nhande-Senhor Jesus Cristo poꞌakaa, haꞌe ou jevy aguã regua guive. Haꞌe rami ꞌrãgue py ipoꞌakaa ma ore ae rexa py roexa vaꞌekue."
61,1,17,"Mbaꞌeta Nguuete gui ae ou rakaꞌe omboetepaa aguã haꞌe hexakãa. Mbaꞌeta ixupe Hexakãmba vaꞌe oayvu ombou vy “Kovaꞌe ma Xeraꞌy ayvu vaꞌe, arovyꞌa vaꞌe”, heꞌi vaꞌekue. Haꞌe vaꞌe ayvu yva gui onhendu rã ore voi roendu karamboae yvyty ikyꞌa eꞌỹ vaꞌe áry hexeve orekuaia py."
61,1,19,"Haꞌe rami rire jaikuaa porãve profeta kuery ayvu anhetẽ vaꞌe memea, haꞌe nhandejee nhamoĩ atãve ꞌrã guive, mbaꞌeta pytũa py tataendy rami nhanemoexakã ꞌrã koꞌẽmba peve, nhandepyꞌa re jaxy-tata koꞌẽ mbija ojekuaa peve."
61,1,20,"Po ramigua jypyꞌi jaikuaa: Ipara ikyꞌa eꞌỹ vaꞌe re ayvu ikuai vaꞌe ma avakue akã gui riveꞌỹ ou, mbaꞌeta peteĩve ayvu ndojekuaai rakaꞌe profeta kuery ae oipotaa gui. Haꞌe rami ꞌrãgue py Nhanderuete gui ae avakue [ikyꞌa eꞌỹ vaꞌe ijayvu rakaꞌe, Nheꞌẽ Kyꞌa Eꞌỹ omoꞌarandu heravy rã."
61,2,1,; 
61,2,2,Heta ꞌrã ikuai avi haꞌe kuery opa marã rei ikuaia rupi. Haꞌe ramo haꞌe kuery káuxa ijayvu vaia ꞌrã tape anhetẽ vaꞌe re.
61,2,3,Haꞌe kuery ma peráta re ndaꞌeveive vy pendekore ꞌrã ijapua py. Haꞌe rami teĩ haꞌe kuery mbopagaarã yma guive omoĩ mbyre ndarei ꞌrã. Imombaarã ma ndokei ae.
61,2,4,"Mbaꞌeta anjo kuery eteve voi ojejavy ramo Nhanderuete nomboaxyi rakaꞌe. Haꞌe rami ꞌrãgue py yvy guy py nhuã oĩ vaꞌe py omombo, yvykua pytũ reia py omboty ombopaga aguã ára pyguarã."
61,2,5,"Ymagua kuery voi nomboaxyi vy Noé teko porã mombeꞌua vaꞌe anho ogueraa jepe rakaꞌe, haꞌe hexeve sete ju. Haꞌe rã ko yvy regua heko vai vaꞌe kuery áry ma yy ombou."
61,2,6,"Haꞌe gui Sodoma haꞌe Gomorra tetã ma tanhimbu rive omombyta. Ombovaipa ete rakaꞌe, rakaꞌeve rã heko vai vaꞌe ikuai vaꞌerã oikuaa vy onheangu aguã."
61,2,7,Ló anho ogueraa jepe. Haꞌe vaꞌe heko porã vaꞌe ma nhonheꞌẽ rendu eꞌỹ vaꞌe kuery opa marã rei ikuaia oexa vy ndaꞌevei etea oendu rakaꞌe.
61,2,8,Mbaꞌeta haꞌe kuery opa marã rei ikuaia mbyte heko porã vaꞌe oiko vy koꞌẽ nhavõ oexa haꞌe oendu vy opyꞌa heko porã vaꞌe py ojexavai.
61,2,9,"Haꞌe nunga rupi Senhor ogueraa jepe kuaa heko porã vaꞌe ikuai axya gui, haꞌe rã heko vai vaꞌe kuery ma ikuai axy aguã py omboty ꞌrã oikuaa pota aguã ára pyguarã."
61,2,10,"Ombopagave ꞌrã toꞌo oipotaa rami opa marã rei ikuai vaꞌekue, huvixa kuery onheꞌẽ rendua rupi eꞌỹ guive. Haꞌe kuery ma nhombojaru haꞌe onhemboyvate rei vaꞌe vy neĩ ipoꞌakakueve re ijayvu aguã voi ndokyjei."
61,2,11,Haꞌe rã anjo kuery ma imbaraeteve haꞌe ipoꞌakave vaꞌeri huvixa kuery re ndaꞌijayvu vai ꞌrã Senhor renonde.
61,2,12,"Haꞌe rã nhombojaru rei vaꞌe kuery ma mymba inharõ vaꞌe omboꞌa haꞌe ojuka pyrã rami rive ikuai, mbaꞌeta ijayvu vai ꞌrã oikuaa eꞌỹ vaꞌe re voi. Haꞌe ramo mymba opaa rami avi haꞌe kuery voi omombaa ꞌrã. Haꞌe kuery ojexavai ꞌrã nhombojexavaiague py ae. Haꞌe kuery ma ara py teĩ opa marã rei ꞌrã ovyꞌa okuapy toꞌo oipotaa rupi. Mbaꞌemo ikyꞌapa haꞌe ivaikue rei vaꞌe rami ikuai. Haꞌe kuery ae ꞌrã onhemongyꞌa ojekorea py, peẽ kuery reve okaru okuapya pyve."
61,2,14,"Joe omaꞌẽ ꞌrã itavy reixea rupi anho, ndopytuꞌui ꞌrã guive ojejavya gui. Ombotavy ꞌrã ikangy vaꞌe, peráta re ndaꞌeveive haꞌe ayvu vaipy raꞌy ikuai vy."
61,2,15,"Tape hiꞌyvi porã vaꞌe gui ojepeꞌa vy Beor raꞌy Balaão oikoague rupi oo vy okanhymba, mbaꞌeta haꞌe vaꞌe ma teko vai rupi mbaꞌemo ojoupa vaꞌerã re anho ndaꞌeveive rakaꞌe."
61,2,16,"Haꞌe rami avi opaga rakaꞌe ojejavyague re. Profeta oiko vaꞌeri hymba ovoyi vaꞌety avakue ayvu py ijayvu ixupe, oꞌarandua rupi eꞌỹ oiko ta ramo ojokoxe vy."
61,2,17,"Haꞌe kuery ma ygua ipirupa vaꞌe rami ikuai, yvyxĩ yvytu ogueraapa rive vaꞌe rami guive. Pytũa rupi guarã rive ikuai."
61,2,18,"Mbaꞌeta onhemboyvate reia rupi ijayvu, haꞌe toꞌo oipotaa rami ikuai vy ombotavy ꞌrã gueko vaiaty gui oo jepexe vaꞌe."
61,2,19,"“Escravo veꞌỹ ma peiko”, heꞌi teĩ haꞌe kuery ae imongyꞌapaa pegua escravo ikuai. Mbaꞌeta jajeity uka vy nhandereityare pegua escravo japyta."
61,2,20,"Mbaꞌeta amongue ma Senhor Nhandereraa jepea Jesus Cristo oikuaa, haꞌe ko yvy regua nhomongyꞌapa reia gui oo jepe teĩ haꞌe nunga pyve ju ꞌrã ojekore haꞌe ojeity uka. Haꞌe rami rire jypy guare gui ndaꞌeveive ꞌrã opaa py."
61,2,21,Haꞌe kuery pe haꞌeveve ꞌrãgue teko porã katygua tape ndoikuaai ma voi vaꞌe rire. Mbaꞌeta oikuaa teĩ ojapo uka pyre ikyꞌa eꞌỹ vaꞌe gui ojepeꞌa vy haꞌekue py ju ojevy.
61,2,22,"Haꞌe kuery re oiko ayvu “Jagua ojevy ꞌrã haꞌe ae ombojevyague py, haꞌe poryko ojoia porã teĩ ojevy ju ꞌrã yapo py onhemouꞌũ aguã rive”, heꞌi vaꞌe."
61,3,1,"Senhor ou jevy aguã ára re ijayvuaXerembiayvu kuery, kovaꞌe kuaxia ma mokoĩguea ma pẽvy ambopara. Mokoĩve ma mbaꞌemo re romomaꞌenduꞌa aguã rupi ambopara, peneꞌarandu ae teĩ."
61,3,2,"Haꞌe rami rã penemaꞌenduꞌa aguã profeta ikyꞌa eꞌỹ vaꞌe kuery yma ijayvuague re, haꞌe Senhor Nhandereraa jepea ojapo uka vaꞌekue re guive, peẽ kuerya rupi apóstolo kuery penemboꞌeague rami ae."
61,3,3,"Jypyꞌi peikuaa pota povaꞌe nunga re: Opaa ára py ikuai ꞌrã porojojai rei vaꞌe. Nhandejojai reia rupi ꞌrã ikuai, haꞌe kuery ae oipotaa rami rive. Haꞌe rami vy aipoeꞌi ꞌrã: “Mbaꞌexa tu oiko Cristo ou jevy aguã re ijayvuague? Mbaꞌeta nhaneramoĩ kuery omano guive haꞌekue rami ae tema opa mbaꞌe ikuai, ko yvy onhonoa guive”, heꞌi ꞌrã."
61,3,5,"Haꞌe rami teĩ haꞌe kuery hexarai potae povaꞌe nunga gui, mbaꞌeta yma Nhanderuete oayvu gui rive omoingo rakaꞌe yva haꞌe yvy. Yvy ma ojapo rakaꞌe yy gui ojekuaa aguã rami, yy mbyte rupi gui ae."
61,3,6,"Haꞌe vaꞌe rupi ae ju haꞌe vaꞌe javegua yvy omomba, yy ombou vy."
61,3,7,Haꞌe gui aỹ yva haꞌe yvy itui vaꞌe ma Nhanderuete oayvu rupi ae ju omombyta tata py okaipa aguã. Joe oikuaa pota haꞌe heko vai vaꞌe kuery ombopaga aguã ára pyguarã omombyta.
61,3,8,"Haꞌe rami avi xerembiayvu kuery, peteĩ mbaꞌe oĩ penderexarai eꞌỹ aguã: Senhor pe rã peteĩ ára mil maꞌetỹa rami, haꞌe rã mil maꞌetỹa ma peteĩ ára rami rive oaxa. Haꞌe nunga rupi Senhor ndarei ijayvuague ojapo aguã, amongue “Are ete ma” heꞌi teĩ. Haꞌe rami ꞌrãgue py nhanerarõ are oikovy. Ndoipotai peteĩve nhakanhy, haꞌe rã nhande haꞌe javive jajeko rerova."
61,3,10,"Haꞌe gui Senhor ára ma imonda vaꞌe rami ꞌrã ou xapyꞌa. Haꞌe vaꞌe jave py yapu ratã reve yva okanhymba ꞌrã, haꞌe mbaꞌemo jaexa vaꞌe okai vy ivaipa ꞌrã. Ko yvy haꞌe mbaꞌemo ojapo pyre haꞌe javi ꞌrã okaipa."
61,3,11,"Haꞌe nunga haꞌe javi haꞌe rami ete okanhymba aguã rami opyta ramo peẽ kuery pendekyꞌa eꞌỹa rupi pota ke pendekuai Nhanderuete pe ete. Nhanderuete ára pearõa rupi pejapo ovaẽ voive aguã rami. Haꞌe vaꞌe jave py yva voi hendy vy ivaipa ꞌrã, haꞌe mbaꞌemo jaexa vaꞌe okai vy hykupa ꞌrã."
61,3,13,"Haꞌe rã nhande kuery ma ijayvuague rami vy yva pyau haꞌe yvy pyau nharõ jakuapy, teko porã rendarã."
61,3,14,1 
61,3,15,Penemaꞌenduꞌa nhande-Senhor jogueraa jepexe vy nhoarõ area re. Haꞌe nunga re nhanerembiayvu irmão Paulo voi omoꞌaranduague rami vy ombopara pẽvy.
61,3,16,"Haꞌe vaꞌe ijayvu haꞌe kuaxia ombopara vaꞌe haꞌe javi re ma haꞌe ramigua oĩ. Haꞌe rami avi amongue henda py oĩ jaikuaa aguã haxyve vaꞌe. Haꞌe ramo oikuaa eꞌỹ rei haꞌe ikangy vaꞌe kuery ma haꞌe nunga oexa vy haꞌeveꞌỹa rami ꞌrã oikuaa, ipara ikyꞌa eꞌỹ vaꞌe mboae re oĩ vaꞌe voi haꞌe kuery ndoikuaai reia rami avi. Haꞌe ramia py haꞌe kuery okanhy aguã katy oo."
61,3,17,"Haꞌe rã peẽ xerembiayvu kuery, haꞌe nunga peikuaa ma voi vy penheangu. Penhembotavy uka eme Senhor nheꞌẽ rendu eꞌỹa kuery pe, penembaraetea rupi pendekuaia gui pejeity uka eꞌỹ aguã."
61,3,18,"Haꞌe rami ꞌrãgue py penembaraeteve tema peovy nhande-Senhor Nhandereraa jepea Jesus Cristo penemboaxya rupi, haꞌe peikuaa porãvea py. Haꞌe ae toguerovyꞌaa aỹ haꞌe arakaꞌe rã peve."
62,1,1,Jypyꞌi kuaxia ombopara vaꞌekue
62,1,3,"Roexa haꞌe roendu vaꞌekue ma pendevy pe ju romombeꞌu, peẽ kuery voi orereve peteĩ rami nhandekuai aguã. Mbaꞌeta ore ma Tuu haꞌe Taꞌy Jesus Cristo reve ae orekuai. Haꞌe vaꞌe rombopara pẽvy opa mbaꞌe py javyꞌa aguã."
62,1,5,"Nhanderuete rexakãa rupi nhandekuai aguã jajejavya nhamombeꞌupa aguã re ijayvuaHaꞌe gui ayvu ixugui roendu vaꞌekue, haꞌe pẽvy ju romombeꞌu vaꞌe ma povaꞌe: Nhanderuete ma hexakã vaꞌe, hexe ma neĩ peteĩ henda py noĩ pytũa."
62,1,6,"Xapyꞌa rei “Xee ma Nhanderuete reve aiko” jaꞌe teĩ pytũa rupi jaiko vy ma nhandeapu, anhetẽ vaꞌe rupi eꞌỹ jaiko."
62,1,7,"Haꞌe rami teĩ guexakãa rupi haꞌe oikoa rami avi nhande voi hexakãa rupi jaiko ri vy peteĩ rami ꞌrã nhandekuai jomeme, haꞌe Taꞌy Jesus ruguy nhandekyꞌaꞌo ꞌrã jajejavya haꞌe javi gui."
62,1,8,"Haꞌe rã “Xere ma neĩ peteĩ henda py jejavya noĩ” jaꞌe ri vy nhande ae jajekore, haꞌe nhandere anhetẽ vaꞌe noĩ."
62,1,9,"Haꞌe gui jajejavya nhamombeꞌupa ramo ma Nhanderuete heko porã haꞌe ojeroviapy vaꞌe vy ombogue ꞌrã jajejavyague, haꞌe nhandekyꞌaꞌo ꞌrã teko vai haꞌe javi gui."
62,1,10,"Xapyꞌa rei “Xee ma ajejavy vaꞌeꞌỹ” jaꞌe vy ixupe “Ijapu vaꞌe” jaꞌe, haꞌe nhandere ijayvu noĩ."
62,2,1,"Xeraꞌy kueꞌiry, haꞌe rami ambopara pejejavy eꞌỹ aguã. Haꞌe rami avi xapyꞌa rei amongue ojejavy ramo ma Nhanderuetea py peteĩ oiko nhanepytyvõarã. Haꞌe vaꞌe ma Jesus Cristo, heko porã vaꞌe."
62,2,2,"Haꞌe ma jajejavyague re opaga vaꞌekue. Nhande jajejavyague re anho eꞌỹ opaga rakaꞌe, haꞌe rã yvy jave regua ojejavyague re."
62,2,3,Haꞌe ojapo uka vaꞌe rupi jaiko vy jaikuaa ꞌrã jaikuaa vaꞌe jaikoa.
62,2,4,"Haꞌe nunga rupi amongue “Xee aikuaa” heꞌi teĩ haꞌe ojapo uka vaꞌe rupi ndoikoi vaꞌe ma ijapu, haꞌe hexe noĩ anhetẽ vaꞌe."
62,2,5,Haꞌe rã ijayvua rupi jaiko vy ꞌrãe anhetẽ Nhanderuete jayvu aguã vaꞌe rami ete jayvu. Haꞌe rami vy ae ꞌrã jaikuaa hexe nhaĩa. “Xee ma hexe aĩ” heꞌi vaꞌe ma haꞌe oikoague rami ae toiko.
62,2,7,
62,2,8,"Haꞌe rami avi ojapo uka pyre ambopara vaꞌe ma ipyau guive, mbaꞌeta Jesus Cristo ranhe anhetẽ vaꞌe rupi oiko rire peẽ kuery ju haꞌe vaꞌe rupi peiko. Mbaꞌeta pytũ oaxa ma ovy, haꞌe hendy vaꞌe anhetẽ vaꞌe ju hexakã ouvy."
62,2,9,Amongue “Xee hexakãa rupi aiko” heꞌi teĩ o-irmão ndoayvui vaꞌe ma pytũ rupi teri oiko.
62,2,10,"Haꞌe rã o-irmão kuery oayvu vaꞌe ma hexakãa rupi oiko, haꞌe hexe noĩ joityarã."
62,2,11,"Haꞌe rã o-irmão ndoayvui vaꞌe ma pytũ reia rupi oiko, marã katy pa ooa voi ndoikuaai, pytũ oexa mbogue rã."
62,2,12,"Kyrĩgueꞌi, tujakue haꞌe ipyaukue pe ijayvuaXeraꞌy kueꞌiry, pẽvy ambopara mbaꞌeta pejejavyague omboguepaa ma hery rupi."
62,2,13,"Haꞌvy peẽ tujakue, pẽvy ambopara mbaꞌeta peikuaa ma jypyꞌi guive oiko vaꞌe. Haꞌe ipyaukue, pẽvy ambopara mbaꞌeta pendepoꞌaka ma poromboeko vaia re."
62,2,14,"Xeraꞌy kueꞌiry, pẽvy ambopara mbaꞌeta peikuaa ma Nhanderuete. Haꞌe tujakue, pẽvy ambopara mbaꞌeta peikuaa jypyꞌi guive oiko vaꞌe. Ipyaukue, pẽvy ambopara mbaꞌeta penembaraete haꞌe pendere Nhanderuete ayvu oĩ ramo pendepoꞌaka ma poromboeko vaia re."
62,2,15,"Kovaꞌe yvy regua reko re ijayvuaPeayvu eme ko yvy regua reko, neĩ mbaꞌemo yvy re ikuai vaꞌe. Mbaꞌeta yvy regua reko rayvua kuery re ma Nhanderuete rayvua noĩ. Mbaꞌeta mbaꞌemo yvy re ikuai vaꞌe ma yvy regua meme: toꞌo oipota vaꞌe, mbaꞌemo jaexa vy jaipotapa reia, haꞌe nhandejee ae rive jajeroviaa. Haꞌe nunga ma yvy guigua meme, Nhanderuete guigua eꞌỹ."
62,2,17,"Ko yvy ma opa ꞌrã, toꞌo oipota vaꞌe haꞌe javi reve. Haꞌe rã Nhanderuete oipota vaꞌe ojapo vaꞌe ma oikove riae ꞌrã."
62,2,18,"Cristo ramigua rive ikuai vaꞌe re ijayvuaXeraꞌy kueꞌiry, ovaẽ ma opa aguã ára, Cristo ramigua rive ojekuaa aguã. Pendu ma omombeꞌua rã haꞌe vaꞌe ou ꞌrãa. Aỹ voi heta ma ikuai Cristo ramigua rive. Haꞌe nunga rupi ae jaikuaa opa aguã ára ovaẽ maa."
62,2,19,"Haꞌe kuery ma nhande kuery mbyte gui ojepeꞌa vaꞌekue, nhande regua eꞌỹ vy. Mbaꞌeta nhande regua ikuai vaꞌe rire opyta ꞌrãgue nhande kuery reve. Haꞌe gui haꞌe kuery ojepeꞌa ramo jaikuaa nhande regua eꞌỹ ikuaia."
62,2,20,Haꞌe rã pendere ma oĩ penemoꞌaranduarã Ikyꞌa eꞌỹ vaꞌe omoĩ vaꞌekue. Haꞌe rami rire peẽ kuery peikuaapa.
62,2,21,"Kovaꞌe kuaxia pẽvy ambopara “Anhetẽ vaꞌe ndapeikuaai” haꞌe vy eꞌỹ. Mbaꞌeta peikuaa ae, haꞌe peikuaa avi apu ikuai vaꞌe anhetẽ vaꞌe guigua eꞌỹa."
62,2,22,"Haꞌe gui ijapu vaꞌe ma “Jesus ae Cristo oiko” ndeꞌi vaꞌe. Haꞌe nunga ma Cristo ramigua rive, mbaꞌeta Tuu neĩ Taꞌy re ndojeroviai vaꞌe."
62,2,23,Haꞌe nunga rupi Nhanderuete Raꞌy pe “Xee ma hexevegua eꞌỹ” heꞌi vaꞌe re ma Tuu noĩ. Haꞌe rã “Nhanderuete Raꞌy revegua ae xee” heꞌi vaꞌe re ma Tuu avi oĩ.
62,2,24,Pendere toĩ riae jypyꞌi guive pendu vaꞌekue. Mbaꞌeta jypyꞌi guive pendu vaꞌekue pendere oĩ ramo ma peẽ voi ꞌrã peĩ Nhanderuete haꞌe Taꞌy re.
62,2,25,Mbaꞌeta ijayvu tekove marã eꞌỹ omeꞌẽ aguã re nhandevy.
62,2,26,Haꞌe nunga ambopara penembotavyxea kuery gui penheangu aguã.
62,2,27,"Nheꞌẽ Kyꞌa Eꞌỹ nhanemboꞌea re ijayvuaHaꞌe gui pendere ojeguigua omoĩ vaꞌekue oĩ riae ramo penemboꞌearã mboae oĩ eꞌỹ teĩ haꞌeve, mbaꞌeta pendere omoĩ mbyre ae ꞌrã penemboꞌe opa mbaꞌe re. Haꞌe vaꞌe ma anhetẽ rupigua ae, anhetẽ rupigua merami riveꞌỹ. Peĩ riae ke hexe, penemboꞌeague rami vy ae."
62,2,28,"Haꞌe gui aỹ xeraꞌy kueꞌiry, peĩ atã tema hexe. Haꞌe rami vy haꞌe ojekuaa jevy ramo nhandepyꞌa guaxu, haꞌe ixugui nhaxĩmba reve nhanhemi eꞌỹ aguã ou jevya py."
62,2,29,Cristo heko porã vaꞌea jaikuaa vy jaikuaa avi teko porã rupi ikuai vaꞌe ixugui oiko vaꞌekue memea.
62,3,1," Haꞌe nunga rupi ae yvy regua kuery nanhandekuaai, mbaꞌeta Cristo voi ndoikuaai okuapy rire."
62,3,2,"Xerembiayvu kuery, aỹ voi Nhanderuete raꞌy kuery nhandekuai. Haꞌe rami teĩ ndajaikuaai teri rakaꞌeve rã marã ramigua ete pa jaiko ꞌrãa. Haꞌe rã peteĩ mbaꞌe ma jaikuaa porã: Cristo ojekuaa ramo nhande voi ꞌrã heko rami jaiko, mbaꞌeta jaexa ꞌrã marã rami ete pa haꞌe oikoa."
62,3,3,Haꞌe rami aguã oarõ okuapy vaꞌe haꞌe javi ojekyꞌaꞌo uka ꞌrã haꞌe ikyꞌa eꞌỹa rami avi ikuai aguã.
62,3,4,"Haꞌe rã jejavya rupi ikuai vaꞌe ma lei rovai rupi avi ikuai, mbaꞌeta jejavya ma lei rovai ae."
62,3,5,Peikuaa avi Cristo ou rakaꞌe jajejavya oipeꞌapa aguã. Hexe ma jejavy noĩ.
62,3,6,"Hexe ikuai vaꞌe ma ndojejavy riaevei ma ꞌrã. Haꞌe rã jejavya rupi ikuai vaꞌe ma ndoexai, neĩ ndoikuaai okuapy."
62,3,7,"Nhanderuete guigua haꞌe anha guigua re ijayvuaXeraꞌy kueꞌiry, penhembotavy uka eme avave rei pe. Teko porã rupi ikuai vaꞌe ma heko porã vaꞌe ae, Cristo heko porã vaꞌea rami avi."
62,3,8,"Haꞌe rã jejavya rupi ikuai vaꞌe ma anha guigua, mbaꞌeta anha jypyꞌi guive ojejavy rakaꞌe. Haꞌe rami aguã ae Nhanderuete Raꞌy ou, anha rembiapo ombovaipa aguã."
62,3,9,"Haꞌe javi Nhanderuete gui oiko vaꞌekue ma ndojejavy riaevei ma ꞌrã, mbaꞌeta haꞌe kuery re oĩ Nhanderuete guigua. Haꞌe kuery ndojejavy riaevei ꞌrãe, Nhanderuete gui oiko rire."
62,3,10,"Po rami ꞌrã jaikuaa mavaꞌe pa Nhanderuete raꞌy kuery haꞌe anha raꞌy kuery ikuaia. Teko porã rupi ndaꞌikuai vaꞌe ma Nhanderuete guigua eꞌỹ, haꞌe o-irmão kuery ndoayvui vaꞌe guive."
62,3,11,
62,3,13,"Irmão kuery, penhemondyi eme yvy regua kuery pendere ndaꞌijaꞌei rã."
62,3,14,Irmão kuery jayvu vy ae ꞌrã jaikuaa manoa gui tekove jaupity aguã re jaaxa maa. Haꞌe rã ndoayvui vaꞌe ma manoa py teri ikuai.
62,3,15,Irmão kuery re ndaꞌijaꞌei vaꞌe ma jojuka vaꞌety meme ikuai. Haꞌe peikuaa jojuka vaꞌety re tekove marã eꞌỹ noĩa.
62,3,16,"Po rami ae jaikuaa mborayvu, Cristo nhanderayvu vy nhandere guekove omeꞌẽ rire. Haꞌe ramo nhande kuery avi ꞌrã nhanderekove nhameꞌẽ irmão kuery re. Haꞌe gui xapyꞌa rei amongue mbaꞌemo kovaꞌe yvy rupigua oguerekopa rei vaꞌe o-irmão ojexavai rei rã oexa teĩ ipyꞌa mbaraete ꞌrã oipytyvõ eꞌỹ aguã. Haꞌe nunga re mbaꞌexa tu oĩ Nhanderuete guigua porayvua? Xeraꞌy kueꞌiry, ndaꞌevei jajoayvu merami aguã, nhandeayvu py rive. Jaexa uka ete ke jajoayvua, nhanhopytyvõa py ae."
62,3,19,"Po rami ꞌrã jaikuaa anhetẽ vaꞌe guigua jaiko vaꞌea, henonde nhandepyꞌa guaxu aguã ndajaikuaai reia gui."
62,3,20,Haꞌe rami avi nhandepyꞌa py nhanembopagaarã nhaendu teĩ nhandepyꞌa gui Nhanderuete hiꞌaranduve vaꞌe vy opa mbaꞌe oikuaa.
62,3,21,"Xerembiayvu kuery, nhandepyꞌa py nhanembopagaarã nanhaendui ri vy nhandepyꞌa guaxu ꞌrã Nhanderuete renonde. Haꞌe rami vy mbaꞌemo re jajerurea voi jajopy ꞌrã ixugui, mbaꞌeta henonde ojapo uka vaꞌe rupi jaiko vy nhambovyꞌa."
62,3,23,"Po rami ae haꞌe ojapo uka vaꞌekue: Taꞌy Jesus Cristo rery rupi jajerovia aguã, haꞌe peteĩ-teĩ jajojayvu aguã ijayvuague rami vy."
62,3,24,"Nhanderuete ojapo uka vaꞌe rupi ikuai vaꞌe ma hexe anho tema ikuai, haꞌe gui haꞌe kuery re ma Nhanderuete voi oĩ. Po rami ꞌrã jaikuaa nhandere oĩa, Inheꞌẽ nhandere omoĩ vaꞌekue gui ae."
62,4,1,"Xerembiayvu kuery, ndaꞌevei perovia aguã nheꞌẽ guigua ayvu vaꞌe ma guive rã. Peikuaa pota ranhe nheꞌẽ kuery anhetẽ Nhanderuete guigua tyrã pa anya re, mbaꞌeta heta ma ikuai profeta ramigua rive yvy re."
62,4,2,"Po rami jaikuaa ꞌrã Nhanderuete Nheꞌẽ, mbaꞌeta “Jesus Cristo ngoꞌo reve ou vaꞌekue re ajerovia” heꞌi vaꞌe ma Nhanderuete guigua meme."
62,4,3,"Haꞌe rã “Jesus revegua aiko” ndeꞌi vaꞌe ma Nhanderuete guigua eꞌỹ, haꞌe rã Cristo ramigua nheꞌẽ rive. Pendu ma haꞌe nunga oiko ꞌrãa, haꞌe gui aỹ voi oiko ae ma yvy re."
62,4,4,"Xeraꞌy kueꞌiry, peẽ kuery ma Nhanderuete guigua pendekuai vy pendepoꞌaka ma profeta ramigua kuery re, mbaꞌeta pendere oĩ vaꞌe ma yvy regua kuery re oĩ vaꞌe gui ipoꞌakave."
62,4,5,"Haꞌe kuery ma yvy regua ikuai vaꞌe vy yvy gui rive ꞌrã ijayvu, haꞌe ramo yvy regua kuery ojapyxaka ꞌrã ijayvua re."
62,4,6,"Haꞌe rã nhande kuery ma Nhanderuete guigua nhandekuai ramo Nhanderuete oikuaa vaꞌe kuery ojapyxaka ꞌrã nhandeayvua re. Haꞌe rã Nhanderuete guigua eꞌỹ ma ndojapyxakai ꞌrã okuapy. Haꞌe rami rã jaikuaa ꞌrã nheꞌẽ anhetẽ rupi, tyrã pa nhombotavya rupi ijayvu vaꞌea."
62,4,7,"Jajoayvu aguã re ijayvuaXerembiayvu kuery, jajoayvu peteĩ-teĩ, mbaꞌeta mborayvu ma Nhanderuete guigua ae. Porayvu vaꞌe ma Nhanderuete guigua meme ikuai, haꞌe oikuaa guive Nhanderuete. Haꞌe rã joayvu eꞌỹ vaꞌe ma ndoikuaai Nhanderuete, mbaꞌeta Nhanderuete ma mborayvu rupigua ae."
62,4,9,"Po rami Nhanderuete oexa uka rakaꞌe nhanderayvua, Guaꞌy peteĩꞌi vaꞌe ombou vy, hexe vy jaikove riae aguã."
62,4,10,"Povaꞌe py ma mborayvu ojekuaa: Nhanderuete jayvua py eꞌỹ, haꞌe rã haꞌe ranhe nhanderayvua py, mbaꞌeta Guaꞌy ombou jajejavyague re opaga aguã."
62,4,11,"Xerembiayvu kuery, haꞌe rami Nhanderuete nhanderayvu rire nhande kuery avi ꞌrã jajoayvu peteĩ-teĩ."
62,4,12,"Avave rei ndoexaai teri Nhanderuete. Haꞌe rami avi jomeme jajoayvu ramo ma Nhanderuete oĩ ꞌrã nhandere, haꞌe iporayvua ojekuaa ꞌrã vaꞌekue ojekuaapa ꞌrã."
62,4,13,"Po rami jaikuaa ꞌrã hexe nhaĩa, haꞌe haꞌe voi nhandere oĩa, mbaꞌeta nhandereve guarã ombou Onheꞌẽ."
62,4,14,Haꞌe ore kuery roexa haꞌe romombeꞌu guive Nhanderuete Guaꞌy ombouague yvy re ikuai vaꞌe reraa jepearã.
62,4,15,“Jesus ma Nhanderuete Raꞌy” heꞌi vaꞌe re ma Nhanderuete oĩ. Haꞌe kuery voi ikuai Nhanderuete re.
62,4,16,"Nhande kuery jaikuaa haꞌe jarovia guive Nhanderuete nhanderayvua. Nhanderuete porayvua rupi oiko vaꞌe ramo porayvu rupigua ikuai vaꞌe ma hexe meme ikuai, haꞌe haꞌe kuery re Nhanderuete avi oĩ."
62,4,17,"Haꞌe ramo nhanderayvua jaikuaa porã vy nhandepyꞌa guaxu ꞌrã pavẽ re oikuaa potaa ára py voi, mbaꞌeta kovaꞌe yvy re jaiko reve ma voi nhandekuai haꞌe oikoa rami."
62,4,18,"Hembiayvu jaiko vy ndajakyje rei ꞌrã, mbaꞌeta opa mbaꞌe py nhanderayvua oipeꞌa ꞌrã jakyjea. Mbaꞌeta jakyjea ma japaga aguã rami jaikoa py anho ꞌrã nhaendu. Haꞌe nunga rupi okyje vaꞌe ma ndoikuaa porãi teri nhanderayvua."
62,4,19,Nhande kuery jajoayvu mbaꞌeta haꞌe ranhe nhanderayvu rire.
62,4,20,"Amongue “Xee ayvu Nhanderuete”, heꞌi vaꞌeri irmão kuery ndoayvui vaꞌe ijapu. Mbaꞌeta o-irmão oexa vaꞌe ndoayvui vy Nhanderuete oexa eꞌỹ vaꞌe katuve ma ndoayvui ꞌrã."
62,4,21,Povaꞌe ayvu nhaendu ixugui: Nhanderuete oayvu vaꞌe ma toayvu avi o-irmão kuery.
62,5,1,Yvy rupigua re nhandepoꞌaka aguã re ijayvuaJesus ae Cristo oikoa oguerovia vaꞌe ma Nhanderuete gui oiko vaꞌekue meme. Haꞌe Nhanderuete oayvu vaꞌe kuery oayvu avi ꞌrã ixugui oiko vaꞌekue mboae.
62,5,2,"Po rami jaikuaa Nhanderuete raꞌy kuery jayvua, mbaꞌeta Nhanderuete jayvu vy ojapo uka vaꞌe rupi nhandekuai."
62,5,3,"Mbaꞌeta Nhanderuete ojapo uka vaꞌe rupi nhandekuaia py ae ꞌrã jaexa uka jayvua. Haꞌe ojapo uka vaꞌe ma ndaꞌipoyi guive,"
62,5,5,Mavaꞌe kuery ndaꞌu ipoꞌaka ꞌrã yvy rupigua re? Jesus Nhanderuete Raꞌy oikoa oguerovia vaꞌe kuery anho.
62,5,6,"Jesus reko regua kuaa ukaa re ijayvuaJesus Cristo ou vy yy haꞌe nguguy py ojekuaa uka rakaꞌe. Yy py anho eꞌỹ ojekuaa uka, haꞌe rã yy haꞌe nguguy py. Haꞌe gui Nheꞌẽ avi oiko ikuaa ukaarã, mbaꞌeta Nheꞌẽ ma anhetẽ vaꞌe kuaa ukaa ae. Mbaꞌeta ikuaa ukaa mboapy ikuai [yva re: Nhanderuete, Jesus haꞌe Nheꞌẽ Kyꞌa Eꞌỹ. Haꞌe mboapyve ma peteĩꞌi."
62,5,9,Haꞌe gui avakue ayvu jarovia vy Nhanderuete ayvu katuve ma jarovia. Po rami Nhanderuete oikuaa uka Guaꞌy reko regua.
62,5,10,"Nhanderuete Raꞌy re ojerovia vaꞌe kuery re ae ꞌrã ikuaa ukaa oĩ. Haꞌe rã Nhanderuete ayvu ndogueroviai vaꞌe ma ixupe “Ijapu vaꞌe” heꞌi, mbaꞌeta Guaꞌy reko regua Nhanderuete oikuaa uka rã ndogueroviai."
62,5,13,"Mbaꞌemo re jajerure aguã re ijayvuaPovaꞌe ayvu peẽ kuery pe ambopara peikuaa aguã pendere tekove marã eꞌỹ oĩa, Nhanderuete Raꞌy rery rupi pejerovia vaꞌe re ae. Nhanderuete re jajerovia vy jaikuaa avi ixupe mbaꞌemo re jajerure ramo oendu ꞌrãa, haꞌe oipotaa rami ri jajerure ramo."
62,5,15,Jajerurea oendua jaikuaa vy jaikuaa avi jajerureague omeꞌẽ ma ꞌrãa.
62,5,16,"Haꞌe gui xapyꞌa rei amongue oexa ꞌrã o-irmão omano aguã rami eꞌỹ ojejavy rã. Haꞌe rami vy haꞌe vaꞌe re ojerure ꞌrã, haꞌe ramo Nhanderuete omoingove ju ꞌrã, omano aguã rami eꞌỹ ojejavy ramo. Mbaꞌeta oiko avi teko vai nhamano aguã rami nhanemoingo vaꞌerã. “Haꞌe nunga re pejerure” ndaꞌei. Teko vai ma guive rã jejavya meme. Teĩ oiko avi teko vai nhamano aguã rami nhanemoingo vaꞌerã eꞌỹ."
62,5,18,Jaikuaa haꞌe javi Nhanderuete gui oiko vaꞌekue ndojejavy riaevei ma ꞌrãa. Mbaꞌeta haꞌe kuery re Nhanderuete gui jypyꞌi oiko vaꞌekue opena ꞌrã poromboeko vaia oity eꞌỹ aguã.
62,5,19,"Jaikuaa nhande kuery Nhanderuete guigua nhandekuaia, haꞌe rã yvy regua kuery ma poromboeko vaia re ikuaia."
62,5,20,"Omongeta reve opaa py ijayvuagueJaikuaa avi Nhanderuete Raꞌy ou vy nhanemoꞌarandu anhetẽ vaꞌe jaikuaa aguã rami. Haꞌe rami rire ma anhetẽ vaꞌe re nhaĩ, Taꞌy Jesus Cristo re ae. Haꞌe vaꞌe ma Nhanderuete anhetẽ vaꞌe haꞌe tekove marã eꞌỹ meꞌẽa."
62,5,21,"Xeraꞌy kueꞌiry, penheangu ke Nhanderuete ramigua rive pembojerovia eꞌỹ aguã."
63,1,1,"Mokoĩguea kuaxia ombopara vaꞌekueOxarura reve ijayvu vy omboypyagueXee igreja re apena vaꞌe ma axarura ndevy, xereindy Nhanderuete ojeupe guarã ndeporavo vaꞌekue pe, haꞌe nememby kuery xerembiayvu ikuai avi vaꞌe pe. Xee anho eꞌỹ roayvu, anhetẽ vaꞌe oikuaa vaꞌe kuery haꞌe javi guive,"
63,1,2,"mbaꞌeta nhande kuery pavẽ re anhetẽ vaꞌe oĩ, haꞌe nhandereve riae ꞌrã oiko."
63,1,3,"Nhandereve oĩ ꞌrã nhanemboaxya haꞌe mbyꞌa porã Nhanderuete haꞌe Taꞌy Jesus Cristo guigua, anhetẽ vaꞌe haꞌe mborayvu guive."
63,1,4,"Jajoayvu aguã re ijayvuaXee avyꞌa ete nememby kuery regua anhetẽ vaꞌe rupi ikuai rã aikuaa vy, Nhanderu ojapo ukaague rami vy ae."
63,1,5,"Aỹ ma xereindy, xee ajerure peteĩ-teĩ jajoayvu aguã. Haꞌe ramia py ma ayvu ipyau vaꞌeꞌỹ ambopara, haꞌe rã jypyꞌi guive oeja vaꞌekue.; "
63,1,6,"Po rami ꞌrã jajoayvu: haꞌe ojapo uka vaꞌe rupi nhandekuaia py. Kovaꞌe ma jypyꞌi guive ojapo uka vaꞌe regua pendu vaꞌekue, mborayvu re nhandekuai aguã."
63,1,7,; 
63,1,8,"Haꞌe nunga rupi peiko kuaa pota, pemokanhy eꞌỹ aguã penheaꞌãague repyrã oĩ vaꞌe, haꞌe rã pejopypa aguã."
63,1,9,"Haꞌe gui Cristo regua rami eꞌỹ nhomboꞌea, haꞌe ayvu porã gui ojepeꞌa vaꞌekue re ma Nhanderuete noĩ. Haꞌe rã haꞌe vaꞌe ayvu nhanemboꞌeague rupi riae ikuai vaꞌe re ma Nhanderuete haꞌe Taꞌy oĩ."
63,1,10,"Amongue pendea py ou vy haꞌe vaꞌe ayvu rupi eꞌỹ penemboꞌe ramo pemovaẽ eme pendero py, pexarura eme guive."
63,1,11,Mbaꞌeta haꞌe kuery pe amongue oxarura vy ma teko vai apoa kuery reve onhemoirũ vaꞌe.
63,1,12,"Oxarura reve opaa py ijayvuagueHeta teri areko ambopara vaꞌerã pẽvy. Haꞌe rami teĩ aỹ namombeꞌuxei tinta py kuaxia re, mbaꞌeta peẽ kuerya py aju voixe. Haꞌe ramo ma nhandeayvu porã ꞌrã, javyꞌa ete aguã."
63,1,13,Ndekypyꞌy oiporavo pyre memby kuery haꞌe javive oxarura uka ndevy.
64,1,1,Mboapykuea kuaxia ombopara vaꞌekueGuyvy Gaio pe oxarura reve ijayvu vy omboypyagueXee igreja re apena vaꞌe axarura ndee Gaio roayvu ete vaꞌe pe.
64,1,2,"Xerembiayvu, opa mbaꞌe py ajerure reiko porã haꞌe nerexaĩ aguã re, nenheꞌẽ oiko porãa rami avi."
64,1,3,"Xee avyꞌa ete irmão kuery ovaẽ vy omombeꞌu rã anhetẽ rupigua reikoa, mbaꞌeta anhetẽ vaꞌe rupi ae reiko vaꞌe."
64,1,4,Mbaꞌeta xeraꞌy kuery anhetẽ vaꞌe rupi ikuaia aendu rã xembovyꞌave pavẽ gui.
64,1,5,"Ayvu porã mombeꞌua kuery nhaipytyvõ aguã re ijayvuaXerembiayvu, irmão kuery reipytyvõ reikovya py ma haꞌevea rami rejapo. Yvy mboae guigua kuery ou ramo voi reipytyvõ jepi."
64,1,6,"Mbaꞌeta igreja kuery pe haꞌe kuery omombeꞌu porã ndeporayvua. Haꞌevea rami reipytyvõ oguatave aguã, haꞌe ramia py Nhanderuete rami ete rejapo. Mbaꞌeta haꞌe kuery ma Hery rupi ojeꞌoi vy peteĩve henda py nonhepytyvõ ukai nhande kuery regua eꞌỹ pe."
64,1,8,"Haꞌe nunga rupi haꞌevea rami nhaipytyvõ haꞌe vaꞌe irmão kuery, anhetẽ vaꞌe oenduave aguã rami jajapo."
64,1,9,
64,1,10,"Haꞌe nunga rupi arakaꞌeꞌi rã apy pendekoa py aju vy ixupe xeayvu ꞌrã haꞌeveꞌỹa rami ojapoague re, mbaꞌeta opa marã rei ijayvu orere. Haꞌe ramia gui ojapo vaivexe vy irmão kuery haꞌe py ovaẽ ramo nomovaẽi, haꞌe amongue omovaẽ ta ramo nomovaẽ ukai, haꞌe rã igreja gui omoxẽ ete rakaꞌe."
64,1,11,"Xerembiayvu, ndee ma eiko eme teko vai rupi, haꞌe rã teko porã rupi anho, mbaꞌeta teko porã rupi ikuai vaꞌe ma Nhanderuete guigua meme. Haꞌe rã teko vai rupi ikuai vaꞌe ma neĩ peteĩgue voi ndoexai Nhanderuete."
64,1,12,"Haꞌe rã Demétrio re ma imaꞌenduꞌa porã pavẽ, anhetẽ vaꞌe eteve voi. Ore kuery voi roikuaa heko porãa, haꞌe ndee reikuaa avi oreayvu anhetẽ ete memea."
64,1,13,Oxarura reve opaa py ijayvuagueHeta mbaꞌe teri areko ndevy ambopara aguã. Haꞌe rami teĩ namombeꞌuxei tinta haꞌe caneta py rive.
64,1,14, Mbaꞌeta xee aa voixe roexa vy. Haꞌe ramo ma nhandeayvu porã ꞌrã. Tove terendu mbyꞌa porã. Nhaneirũ kuery haꞌe javi oxarura uka ndevy. Haꞌe nhaneirũ kuery ndea py ikuai vaꞌe peteĩ-teĩ pe emombeꞌu oremaꞌenduꞌaa.
65,1,1,"ombopara vaꞌekue Axarura peẽ kuery Nhanderuete remienoĩ, hembiayvu, haꞌe Jesus Cristo rery rupi openamby pendekuai vaꞌe pe."
65,1,2,"Tove peẽ kuery tapenduve tema penemboaxya, mbyꞌa porã haꞌe mborayvu."
65,1,3,"Cristo re jajeroviaa regua re nhanheaꞌã aguã re ijayvuaXerembiayvu kuery, jypy anhembopyꞌa teĩ nhande kuery jaa jepea re pẽvy ambopara aguã. Haꞌe gui ma aendu ete amboae re xeayvu aguã pẽvy ambopara vy, jajeroviaa regua anhetẽ vaꞌe rupi penheaꞌã aguã, ikyꞌa eꞌỹ vaꞌe kuery pe peteĩgueꞌi omboaxaa rire."
65,1,4,"Mbaꞌeta amongue avakue Nhanderuete pegua eꞌỹ nhanembotavyxe vy nhemi rupi oike raꞌe nhanembyte py. Haꞌe vaꞌe kuery ma opa marã rei ikuai vy haꞌeveꞌỹa rami nhomboꞌe Nhanderuete nhanemboaxya re, haꞌe Senhor Jesus Cristo Huvixave peteĩꞌi vaꞌe re ndojeroviaia rami ijayvu guive. Haꞌe kuery opaga aguã yma ma voi omoĩa."
65,1,5,
65,1,6,"Anjo kuery voi guekorã vaꞌekue gui ojepeꞌa vy guekoa ae oejapa rire Senhor ombotypa pytũa py, corrente opa eꞌỹ vaꞌe py ojokua, ombopaga aguã ára tuvixa vaꞌe pyguarã."
65,1,7,"Haꞌe gui Sodoma, Gomorra haꞌe haꞌe katyꞌi rupi tetã ikuai vaꞌe re haꞌekue rami ae ju oiko rakaꞌe. Haꞌe pygua kuery ma anjo ojejavy vaꞌekue rami ae itavy reia rupi ikuai, haꞌe amboae rami rei toꞌo oipotaa rupi guive. Haꞌe kuery ombopagaague ma tata ogueꞌỹ vaꞌe gui nhande voi jakyje aguã opyta."
65,1,8,"Haꞌe gui aỹ voi nhombotavy reia kuery ma haꞌekue rami ae ju ikuai. Oexa raꞌua rupi rive vy ngoꞌo ae omongyꞌa, nonheꞌẽ rendui huvixa kuery, haꞌe ijayvu rei ꞌrã ipoꞌakakueve re. Haꞌe rã anjo yvateve vaꞌe Miguel ma anha reve Moisés retekue re joaka ete ijayvua py voi nonhemboyvatei rakaꞌe anha pe ijayvu vai aguã. Haꞌe rami ꞌrãgue py “Senhor ae taꞌijayvu ndevy”, heꞌi."
65,1,10,Haꞌe rã nhomboꞌe vaia kuery ma ijayvu vai ꞌrã oikuaa eꞌỹ vaꞌe haꞌe javi re. Mymba kuery hiꞌarandu eꞌỹ vaꞌe rami avi onhemongyꞌapa rei ꞌrã mbaꞌemo oakã gui ae oikuaa vaꞌe rupi rive.
65,1,11,"Haꞌe kuery pe ndaꞌevei ete ꞌrã! Mbaꞌeta Caim oikoague rupi ae ju haꞌe kuery ikuai, haꞌe mbaꞌemo ojoupaxea rupi rive ojeꞌoi pojava Balaão ojekoreague ramigua rupi, haꞌe rire Coré kuery rami avi okanhymba ꞌrã nhonheꞌẽ raxaveague re.Caim rekokue ma  py omombeꞌu, Balaão rekokue ma  py, haꞌe rã Coré kuery rekokue ma  py omombeꞌu."
65,1,12,"Haꞌe kuery ma yy guy py ita itui vaꞌe rami onhenhomi vaꞌe, mbaꞌeta haꞌe javi joa-joapy, pekarua py haꞌe kuery voi ꞌrã ikuai, peteĩve henda py oxĩa oendu eꞌỹ re.Yy guy py ita itui vaꞌe ma ijavaete ꞌrã, mbaꞌeta haꞌe nunga kanoã mboguataa kuery ndoexai vy onhembota rive ꞌrã. Mymba kuery re opena vaꞌety haꞌe ae rive onhemongaru vaꞌe rami avi ikuai. Oky aguã eꞌỹ arai yvytu ogueraapa rive vaꞌe rami, haꞌe yvyra hiꞌa ára py teĩ hiꞌa eꞌỹ vaꞌe rami avi ikuai. Haꞌe vaꞌe nunga ma mokoĩgue omano vaꞌe, mbaꞌeta ipirupa vaꞌekue haꞌe oapoꞌopa pyre rami."
65,1,13,"Haꞌe kuery ma yai opuꞌã-puꞌã vy hyjui ombovu vaꞌe rami avi ikuai, haꞌe jaxy-tata ova vaꞌe rami, pytũ reia py arakaꞌe rã peve guarã omoingo pyre."
65,1,14,"Haꞌe vaꞌe kuery rekorã ma Enoque omombeꞌu rakaꞌe. Haꞌe vaꞌe ma Adão ramymino kuery jevy regua sete-a vaꞌekue. Aipoeꞌi: “Senhor ou ꞌrã ojeupegua kuery ikyꞌa eꞌỹ vaꞌe mbovy rei eꞌỹ reve. Joe oikuaa pota vy ou, mbaꞌeta heko vai vaꞌekue haꞌe javi ꞌrã ombopaga, ixupe ndoikoxei vy teko vai ojapo, haꞌe hexe ijayvu vaiague re”, heꞌi vaꞌekue."
65,1,16,"Haꞌe kuery ma joe ijayvu rei riae vaꞌe, ndovyꞌaia rupi rei ijayvu vaꞌety, haꞌe kuery ae oipotaa rami ikuai vaꞌe. Onhemboyvate reia rupi anho ijayvu. Joguerorya rupi ꞌrã ijayvu mbaꞌemo ojoupaxe vy rive."
65,1,17,"Apóstolo kuery ijayvu ma voiague rupi nhanemongetaagueHaꞌe rã peẽ xerembiayvu kuery, penemaꞌenduꞌa riae ke yma guive nhande-Senhor Jesus Cristo pegua apóstolo kuery ijayvuague re."
65,1,18,"Mbaꞌeta aipoeꞌi pẽvy: “Opaa ára ikuai ꞌrã porojojai reia kuery, teko vai ojapoxea rupi rive ikuai vaꞌe”, heꞌi vaꞌekue."
65,1,19,"Haꞌe vaꞌe kuery ojapo ꞌrã joo rami eꞌỹ-eꞌỹ ikuai aguã rami. Yvy regua reko rami rive ikuai, Nheꞌẽ revegua eꞌỹ."
65,1,20,"Haꞌe rã peẽ xerembiayvu kuery, tapenembaraeteve peovy pejeroviaa ikyꞌa eꞌỹ vaꞌe rupi, haꞌe Nheꞌẽ Kyꞌa Eꞌỹ gui peikuaa vy pejerurea py guive."
65,1,21,Nhanderuete penderayvua rupi anho tapendekuai. Pearõ tema nhande-Senhor Jesus Cristo penemboaxya rupi tekove marã eꞌỹ ogueru rã guarã.
65,1,22,Pemboaxy ke ndojerovia porãi teri vaꞌe.
65,1,23,"Haꞌe rami vy peraa jepe, tata gui perojepeꞌa vy. Haꞌe rã amboae kuery ma pemboaxy avi teĩ pejererokyjea rupi guive, mbaꞌeta toꞌo oipotaa rupi vy oao voi omongyꞌapa rei vy ojeguarupy opyta.; , "
65,1,24,"Opaa py ogueroayvu porãagueHaꞌe gui Nhanderuete ma ipoꞌaka opena aguã jaꞌa eꞌỹ aguã, haꞌe guexakãa py nhandererovyꞌa reve ikyꞌa eꞌỹ vaꞌe nhanderexa uka aguã. Tove Nhandereraa jepea Nhanderuete peteĩꞌi vaꞌe toguerovyꞌaa nhande-Senhor Jesus Cristo rery rupi. Haꞌe anho haꞌeve yvate ete aguã, pavẽ re opena haꞌe ipoꞌaka aguã, yma guive, aỹ haꞌe arakaꞌeve rã peve. Amém."
66,1,1,"pe oexa uka pyre ꞌepy vaꞌe oĩaJesus Cristo rakaꞌeve guarã oikuaa uka vaꞌekue re ijayvuaKovaꞌe ma Jesus Cristo arakaꞌeve guarã oikuaa uka vaꞌekue. Ixupe Nhanderuete omboaxa vaꞌekue, guembiguai kuery pe ju oikuaa uka aguã mbaꞌemo areꞌỹꞌi re oiko vaꞌerã, tenonderã omoĩ ma voiague rami vy. Haꞌe rami vy ojeupegua anjo ombou, guembiguai pe oikuaa uka aguã."
66,1,2,Haꞌe vaꞌe ju omombeꞌu Nhanderuete ayvu Jesus Cristo oikuaa uka vaꞌekue. Oexa vaꞌekue haꞌe javi omombeꞌu.
66,1,3,"Ovyꞌa ete ꞌrã okuapy kovaꞌe ayvu ogueroayvu, eꞌỹ vy oendu rire ipara oĩa rupi ikuai vaꞌe, mbaꞌeta ára namombyryvei ma."
66,1,4,"Ásia yvy re sete igreja ikuai vaꞌe pe oxaruraagueXee axarura Ásia yvy re sete igreja ikuai vaꞌe pygua kuery pe: Tove peẽ kuery tapendu penemboaxya haꞌe mbyꞌa porã, aỹ oiko vaꞌe, yma guive oiko vaꞌekue, haꞌe arakaꞌeve rã ou vaꞌerã vaꞌe guigua, henda openaaty renonde sete Nheꞌẽ ikuai vaꞌe guigua, haꞌe Cristo guigua guive. Haꞌe vaꞌe ma anhetẽ vaꞌe mombeꞌua ojeroviapy vaꞌe oiko, omanogue mbyte gui haꞌe ranhe ju onhemboete vaꞌekue, haꞌe yvy re huvixave kuery ikuai vaꞌe áryve Ipoꞌakapa vaꞌe. Nhanderayvu vy nguguy py ae nhandejogua rakaꞌe jajejavyague gui,"
66,1,6,haꞌe gui nhanemoingo opoꞌakaa pyguarã haꞌe Nguuete pegua sacerdote-rã. Haꞌe ma taexakãmba haꞌe taꞌipoꞌakapa arakaꞌe rã peve. Amém.
66,1,7,"Maꞌẽ, arai rupi ꞌrã ou. Haꞌe ramo oexa pavẽ ꞌrã, ipyxoare kuery voi. Yvy re ikuai vaꞌe haꞌe javi regua oexa vy ojaeꞌopa ꞌrã okuapy. Anhetẽ ete vaꞌe. Amém."
66,1,8,"Senhor Nhanderuete aipoeꞌi: “Xee ma jypyꞌigua haꞌe opa vygua. Aỹ aiko, yma guive aiko vaꞌekue, haꞌe rakaꞌeve rã aju vaꞌerã vaꞌe, Ipoꞌakapa vaꞌe aiko”, heꞌi."
66,1,9,"Jesus guexakã reve ojexa ukaagueXee ma pende-irmão aiko, haꞌe gui jaiko axya py, Nhanderuete poꞌakaa py haꞌe Jesus re nhaĩ atãa py peẽ kuery irũ aiko. Peteĩ ypaꞌũ Patmos ꞌepy vaꞌe re aĩ vaꞌekue, Nhanderuete ayvu Jesus regua amombeꞌuague re."
66,1,10,"Haꞌe gui ma Senhor ára py Nheꞌẽ re aiko vy xerakykue katy gui peteĩ aendu ijayvu atã vaꞌe, mimby guaxu rami onhendu vaꞌe."
66,1,11,"Haꞌe vaꞌe ma aipoeꞌi xevy:— Rexa vaꞌe ke embopara kuaxia re, haꞌe emondouka sete igreja ikuai vaꞌe pe: Éfeso, Esmirna, Pérgamo, Tiatira, Sardes, Filadélfia haꞌe Laodicéia pygua pe — heꞌi."
66,1,12,Haꞌe ramo ajere aexa aguã xereve ijayvu vaꞌe. Ajere vy sete tataendy renda aexa ouro guigua meme.
66,1,13,"Tataendy renda ikuai vaꞌe mbyte peteĩ aexa avi ava raꞌy rami ojekuaa vaꞌe. Haꞌe vaꞌe ma ao puku py onhemonde, haꞌe ipexo rupi oĩ ajukue raꞌykue ouro guigua."
66,1,14,"Inhakã re hiꞌa oĩ vaꞌe ma vexaꞌi rague rami xiĩ, yroꞌy apĩ rami avi. Hexa ma tata rami hendy."
66,1,15,"Ipy ma overa vaꞌe rami hendy, tata py omoexakã mbyre rami ojekuaa. Ijayvua ma yy tuvixa vaꞌe revovo rami onhendu. "
66,1,16,Opo oiporu kuaa regua py ma sete jaxy-tata oguereko. Ijuru gui ma peteĩ kyxe guaxu oẽ haĩmbe jovai vaꞌe. Hova ma kuaray ojope ratãa rami hexakã.
66,1,17,"Haꞌe gui aexa vy ipy yvýry haꞌa ajupy omanogue rami. Haꞌe ramo opo oiporu kuaa regua xere omoĩ vy aipoeꞌi:— Ekyje eme. Xee ma jypyꞌigua haꞌe opa vygua,"
66,1,18,"oikove vaꞌe guive aiko. Mbaꞌeta amano vaꞌekue, teĩ aỹ ma aikove ju arakaꞌe rã peve guarã. Areko avi omanogue retã rokẽ peꞌaa."
66,1,19,"Haꞌe nunga rupi embopara ke mbaꞌemo rexa vaꞌekue, mbaꞌemo aỹ oiko, haꞌe arakaꞌeve rã oiko vaꞌerã guive."
66,1,20,"Haꞌe gui sete jaxy-tata xepo aiporu kuaa regua py areko vaꞌe, haꞌe sete tataendy renda ouro guigua rexa vaꞌe ma ndoikuaa ukaai teri. Sete jaxy-tata ma anjo kuery sete igreja ikuai vaꞌe pegua, haꞌe rã sete tataendy renda ma sete igreja ae — heꞌi."
66,2,1,"Éfeso pygua igreja kuery pe ombopara ukaague— Embopara Éfeso tetã py igreja kuery ikuai vaꞌe pegua anjo pe: “Po rami ijayvu opo oiporu kuaa regua re sete jaxy-tata oguereko vaꞌe, haꞌe sete tataendy renda ouro guigua mbyte rupi avi oiko vaꞌe:"
66,2,2,"“Xee aikuaa peẽ kuery reko. Xevy pe pembaꞌeapoa haꞌe peĩ atãa voi aikuaapa, haꞌe heko vai vaꞌe kuery ayvu re ndapejapyxakaia guive. Peaꞌanga apóstolo onhemoingo rive vaꞌe, haꞌe vy ijapu vaꞌe memea peikuaa."
66,2,3,"Peĩ atã, haꞌe xerery rupi pendekuai ramo pendereko aꞌãa rã pendekuerai eꞌỹ re peropoꞌakapa guive."
66,2,4,"Haꞌe rami avi pendereko regua peteĩ ma naxembovyꞌai, mbaꞌeta pejepeꞌa ma jypyꞌi mborayvu rupi pendekuaiague gui."
66,2,5,"Penemaꞌenduꞌa ke magui pa peꞌaague re. Pejeko rerova ke, pendekuai ju jypy peikoague rami. Haꞌe rami eꞌỹ rã pẽa py aju vy aipeꞌa ꞌrã pendevygua tataendy renda oĩaty gui, pejeko rerova eꞌỹ ramo."
66,2,6,Haꞌe rami avi pendereko regua peteĩ oĩ xembovyꞌa vaꞌe: Nicolaíta kuery reko ndapejou porãia. Haꞌe vaꞌe kuery reko ma xee voi ndajou porãi.
66,2,7,Ijapyxa oĩ vaꞌe ke toendu igreja kuery pe Nheꞌẽ ijayvu rã. Mbaꞌeta ogueropoꞌakapa vaꞌekue pe ameꞌẽ ꞌrã Nhanderuete ꞌamba re yvyra tekove meꞌẽa hiꞌaĩ vaꞌeꞌa hoꞌu aguã.”
66,2,8,"Esmirna pygua igreja kuery pe ombopara ukaague— Haꞌe gui Esmirna tetã py igreja kuery ikuai vaꞌe pegua anjo pe ju embopara: “Po rami ijayvu jypyꞌigua haꞌe opa vygua, omano vaꞌekue ri oikove ju vaꞌe:"
66,2,9,“Xee aikuaa pendekuai axy haꞌe pendeporiaukueꞌi vaꞌea. Haꞌe rami avi perekopa vaꞌe guive. Aikuaa avi judeu rami rive onhemoingo vaꞌe kuery pendere ijayvu rei okuapya. Haꞌe vaꞌe kuery ma Satanás peguarã rive onhemboaty vaꞌe.
66,2,10,"Pekyje eme pendekuai axy aguã gui. Maꞌẽ, amongue peẽ kuery regua ma anha omboty uka ꞌrã nhuã py pendereko aꞌã aguã. Dez ára peve ꞌrã pendekuai axy. Pejerovia tema pemano peve. Haꞌe ramo coroa-rã pẽvy ameꞌẽ ꞌrã tekove., "
66,2,11,"Ijapyxa oĩ vaꞌe ke toendu igreja kuery pe Nheꞌẽ ijayvu rã. Mbaꞌeta ogueropoꞌakapa vaꞌekue ma mokoĩguea manoa py ndaꞌikuai axyi ꞌrã, peteĩve henda py.”"
66,2,12,Pérgamo pygua igreja kuery pe ombopara ukaague— Embopara ke Pérgamo tetã py igreja kuery ikuai vaꞌe pegua anjo pe: “Po rami ijayvu kyxe guaxu haĩmbe jovai vaꞌe oguereko vaꞌe:
66,2,13,"“Xee aikuaa tetã pendekuaia py Satanás renda ae. Haꞌe rami teĩ xerery rupi pendekuaia re peĩ atã, ndapejepeꞌai guive xere pejeroviaa gui, Antipas ojukaa ára voi. Haꞌe vaꞌe ma xevygua omombeꞌu porã ramo ojukaa vaꞌekue penderekoa Satanás renda oĩa py."
66,2,14,"Haꞌe rami teĩ oiko avi pendereko regua naxembovyꞌai vaꞌe, mbaꞌeta peẽ kuery mbyte pereko Balaão nhomboꞌeague rupi ikuai vaꞌe. Haꞌe vaꞌe ma Balaque omboꞌe rakaꞌe Israel kuery renonde nhuã omoĩ aguã, mbaꞌemo raꞌangaa pe omeꞌẽ mbyre gui haꞌe kuery hoꞌu haꞌe itavy rei okuapy aguã rami."
66,2,15,Penembyte pereko avi Nicolaíta kuery nhomboꞌea rupi ikuai vaꞌe.
66,2,16,"Haꞌe nunga rupi pejeko rerova. Haꞌe rami eꞌỹ ramo aju voi ꞌrã pẽa py, haꞌe xejuru gui kyxe guaxu oẽ vaꞌe py apuꞌã ꞌrã haꞌe kuery rovai."
66,2,17,"Ijapyxa oĩ vaꞌe ke toendu igreja kuery pe Nheꞌẽ ijayvu rã. Mbaꞌeta ogueropoꞌakapa vaꞌekue pe ameꞌẽ ꞌrã maná onhomi mbyre haꞌe itaꞌi xiĩ vaꞌe guive. Haꞌe vaꞌe ita re ma tery pyau oĩ ꞌrã avave rei ndoikuaai vaꞌe, ojopy vaꞌe eꞌỹ vy.”"
66,2,18,Tiatira pygua igreja kuery pe ombopara ukaague— Embopara ke Tiatira tetã py igreja kuery ikuai vaꞌe pegua anjo pe: “Po rami ijayvu Nhanderuete Raꞌy tata rami hexa haꞌe overa vaꞌe rami ipy vaꞌe:
66,2,19,"“Xee aikuaa pendereko, pendeporayvua, pejeroviaa, xevy pe pembaꞌeapoa haꞌe peĩ atãa. Aikuaa avi jypyꞌi pembaꞌeapoague gui aỹ pembaꞌeapovea."
66,2,20,"Haꞌe rami teĩ peteĩ oĩ pendereko regua naxembovyꞌai vaꞌe, mbaꞌeta kunha Jezabel ayvu re pejapyxaka. Haꞌe vaꞌe ma profeta ramigua rive onhemoingo vy xerembiguai kuery omboꞌea rupi ombotavy, itavy rei haꞌe mbaꞌemo raꞌangaa pe omeꞌẽ mbyre gui haꞌe kuery hoꞌu okuapy aguã."
66,2,21,"Haꞌe vaꞌe ma xee arõ are ma ojeko rerova aguã, teĩ itavy reia gui ndojeko rerovaxei."
66,2,22,"Maꞌẽ, ajapo ꞌrã tupa py ojexavai ete oupy aguã rami, haꞌe hexeve itavy rei vaꞌekue guive, kunha vaꞌe omboꞌea rupi ikuaia gui ndojeko rerovai ramo. Ajuka ete ꞌrã imemby haꞌe ipiꞌa kuery. Haꞌe ramo igreja kuery haꞌe javi ꞌrã oikuaa xee jopyꞌa haꞌe nhokuraxõ re aikuaa pota vaꞌea. Haꞌe rami vy peteĩ-teĩ pe ameꞌẽ ꞌrã peikoague rekovia."
66,2,24,"“Haꞌe rã peẽ Tiatira pygua kuery mboae, haꞌe kuery rami eꞌỹ penhemboꞌe vaꞌe, ‘Satanás pyꞌapy regua’ heꞌia re pepena eꞌỹ vaꞌe, peẽ kuery pe ma aipoaꞌe: Pendevy pe ndajapo ukai ꞌrã ipoyi vaꞌe,"
66,2,25,povaꞌe anho: Xee aju peve peĩ atã tema mbaꞌemo peupity ma vaꞌe re.
66,2,26,"Mbaꞌeta ogueropoꞌakapa, haꞌe opa peve ajapo uka vaꞌe rupi ikuai vaꞌekue pe ma ameꞌẽ ꞌrã yvy regua kuery re ipoꞌaka aguã. Haꞌe ramo omoꞌarandu ꞌrã po pygua ferro guigua py, omboaꞌypa ꞌrã mbaꞌemo ryru nhaeꞌũ guigua rami rive."
66,2,29,Ijapyxa oĩ vaꞌe ke toendu igreja kuery pe Nheꞌẽ ijayvu rã.”
66,3,1,Sardes pygua igreja kuery pe ombopara ukaague— Sardes tetã py igreja kuery ikuai vaꞌe pegua anjo pe embopara: “Po rami ijayvu sete nheꞌẽ Nhanderuete guigua haꞌe sete jaxy-tata oguereko vaꞌe:“Xee aikuaa pendereko. Pendevy pe ‘Oikove vaꞌe’ ꞌea teĩ omanogue peiko.
66,3,2,"Peiko kuaa pota ke, haꞌe pemombaraete okuaveꞌi teri teĩ omano aguã rami ikuai vaꞌe, mbaꞌeta xee aikuaa Xeruete renonde opa mbaꞌe py eꞌỹ pendereko porãa."
66,3,3,"Haꞌe nunga rupi penemaꞌenduꞌa ke ayvu pendu vy pendejee pemoĩ vaꞌekue re. Pemoĩ porã ju, haꞌe pejeko rerova. Mbaꞌeta ndapeiko kuaa potai ri ramo aju xapyꞌa ꞌrã imonda vaꞌe rami, ndapeikuaai ꞌrã guive penderovai aju aguã hora."
66,3,4,Haꞌe rami avi Sardes tetã py peẽ kuery regua mbovyꞌi avi ikuai oao nomongyꞌai vaꞌe. Haꞌe vaꞌe kuery heko porã vaꞌe vy xerupive ꞌrã ikuai xiĩ vaꞌe py onhemonde reve.
66,3,5,Ogueropoꞌakapa vaꞌekue ma haꞌe kuery rami avi ꞌrã onhemonde xiĩ vaꞌe py. Peteĩve henda py hery namboguei ꞌrã kuaxia tekove oguereko vaꞌe kuery rery oĩa gui. Haꞌe rami ꞌrãgue py hery amombeꞌu porã ꞌrã Xeru haꞌe ixupegua anjo kuery renonde.
66,3,7,"Filadélfia pygua igreja kuery pe ombopara ukaague— Embopara ke Filadélfia tetã py igreja kuery ikuai vaꞌe pegua anjo pe: “Po rami ijayvu ikyꞌa eꞌỹ haꞌe anhetẽ vaꞌe. Haꞌe vaꞌe ma oguereko okẽ peꞌaa Huvixave Davi rami ipoꞌaka aguã. Haꞌe ramo oipeꞌaague avave rei nombotyai ꞌrã, haꞌe ombotyague avave rei ndoipeꞌaai ꞌrã guive. Haꞌe vy aipoeꞌi:"
66,3,8,"“Xee aikuaa pendereko. Maꞌẽ, penerenonde amoĩ ꞌrã peteĩ okẽ ojepeꞌa vaꞌe, avave rei nomboty kuaai vaꞌerã, mbaꞌeta amongue py eteꞌi penembaraete vaꞌeri xeayvu pemoĩ porã, napemombeꞌu eꞌỹi guive xerery rupi peikoa."
66,3,9,"Haꞌe gui Satanás peguarã onhemboaty vaꞌe kuery, judeu rami rive onhemoingo teĩ haꞌeꞌỹ ikuai vaꞌe ma ajapo ꞌrã oupa vy pendepy yvýry guenapyꞌã re ikuai aguã rami. Haꞌe ramo haꞌe kuery oikuaa ꞌrã xerembiayvu peikoa."
66,3,10,Xeayvuague rami vy peĩ atã rire xee voi pendere apena porã ꞌrã jexavaia ára yvy jave re joeko aꞌãarã ou vaꞌe gui.
66,3,11,"Aju ꞌrã areꞌỹꞌi re. Pendejee pemoĩ atã ke mbaꞌemo peupity ma vaꞌe, pendevygua coroa avave rei oipeꞌaa eꞌỹ aguã."
66,3,12,"Mbaꞌeta ogueropoꞌakapa vaꞌekue ajapo ꞌrã Xeruete ro ikyꞌa eꞌỹ vaꞌe yta rami oĩ aguã. Haꞌe vaꞌe rire ndoipeꞌaavei ꞌrã haꞌe gui. Haꞌe kuery re amoĩ ꞌrã Xeruete rery, haꞌe Xeruete pegua tetã rery guive. Haꞌe vaꞌe ma Jerusalém pyau, yva Xeruetea gui oguejy vaꞌerã. Haꞌe kuery re amoĩ avi ꞌrã xerery pyau."
66,3,14,"Laodicéia pygua igreja kuery pe ombopara ukaague— Embopara ke Laodicéia tetã py igreja kuery ikuai vaꞌe pegua anjo pe: “Po rami ijayvu Anhetẽ ete vaꞌe hery vaꞌe, mbaꞌeta haꞌe vaꞌe ma anhetẽ vaꞌe mombeꞌua ojeroviapy vaꞌe, haꞌe Nhanderuete omoingo vaꞌekue haꞌe javi ypy. Haꞌe vy aipoeꞌi:"
66,3,15,"“Xee aikuaa pendereko. Haꞌe gui peẽ ma yroꞌyxã vaꞌeꞌỹ, neĩ haku vaꞌeꞌỹ. Peneroꞌyxã eꞌỹ vy penderaku vaꞌe rire haꞌeveve ꞌrãgue."
66,3,16,"Haꞌe rami ꞌrãgue py haku vevui vaꞌe rive peiko, neĩ napenderakui, neĩ napeneroꞌyxãi. Haꞌe rami rã xejuru gui rombojevy aguã rami aiko.“Haku vaꞌe” heꞌia ma Nhanderuete pe ete ikuai vaꞌe, haꞌe rã “Yroꞌyxã vaꞌe” heꞌia ma ixupe oikoxea neĩ oendu vaꞌeꞌỹ. Haꞌe rã “Haku vevui vaꞌe” heꞌia ma ixupegua merami rive vaꞌe."
66,3,17,"Mbaꞌeta peẽ kuery ‘Arekopa, aiko porã, xevy pe mbaꞌeve ndoatai’ peje. Haꞌe rami teĩ ndapeikuaai ovyꞌa eꞌỹ ete vaꞌe peikoa. Omboetepy eꞌỹ, iporiaukue, ára revegua eꞌỹ haꞌe ipire rei vaꞌe peiko."
66,3,18,"Haꞌe ramo xee romongeta xegui pejogua aguã ouro tata py oikyꞌaꞌo pyre oguerekopa vaꞌe ete peiko aguã, haꞌe ao xiĩ vaꞌe py penhemonde aguã, pendepire reia pexa ukaa py pexĩmba eꞌỹ aguã. Xegui pejogua avi texa raxy poã penderexa py pemoĩ vy pexa porã ju aguã."
66,3,19,Xerembiayvu kuery haꞌe javive pe xeayvu amoꞌarandua rupi. Haꞌe nunga rupi penekyreꞌỹ haꞌe pejeko rerova.
66,3,20,"Maꞌẽ, okẽ py xeꞌaĩ anhenduka vy. Amongue xeayvu oendu vy okẽ oipeꞌa ramo aike ꞌrã hoo py. Hexeve akaru ꞌrã, haꞌe voi okaru ꞌrã xereve."
66,3,21,"Mbaꞌeta ogueropoꞌakapa vaꞌekue pe amboguapy ꞌrã xereve xerenda apenaaty yvýry, xee voi aropoꞌakapa rire Xeru reve henda yvýry aguapya rami avi."
66,4,1,"Nhanderuete renda oexaagueHaꞌe vaꞌe rire amaꞌẽ vy peteĩ okẽ aexa yva re ojepeꞌa vaꞌe, haꞌe teĩgue ju aendu jypyꞌi ayvu aendu vaꞌekue. Mimby guaxu pu rami onhendu vy aipoeꞌi:— Enhemboja ke ejuvy. Haꞌe ramo aikuaa uka ꞌrã kovaꞌe nunga rire mae ma mbaꞌemo oiko vaꞌerã, tenonderã omoĩ ma voiague rami vy — heꞌi."
66,4,2,"Haꞌe ramove nheꞌẽ re aiko vy peteĩ tenda aexa yva re huvixa openaaty oĩ vaꞌe, haꞌe tenda py peteĩ oguapy oiny vaꞌe guive."
66,4,3,Oguapy oiny vaꞌe rova ma ita jaspe haꞌe sardônio rami hexakã. Henda yvýry rupi ojekuaa peteĩ karugua esmeralda rami hexakã vaꞌe.
66,4,4,Tenda yvýry rupi ikuai avi vinte e quatro tenda mboae. Haꞌe vaꞌe áry ma vinte e quatro tujakueve joe opena vaꞌety oguapy okuapy onhemondea xiĩ vaꞌe. Haꞌe vaꞌe kuery akã re oĩ coroa ouro guigua.
66,4,5,"Mbytegua tenda oĩ vaꞌe gui oẽ overa vaꞌe, ayvu haꞌe yapu. Tenda renonde ma sete tataendy oĩ. Haꞌe vaꞌe ma sete nheꞌẽ Nhanderuete guigua. Tenda renonde oĩ avi peteĩ henda yupa vidro guigua rami ojekuaa vaꞌe, itaendy rami hexakã vaꞌe. Haꞌe gui mbyte py, tenda ijyvýry rupi ikuai irundy temimoingo kuery. Haꞌe vaꞌe kuery jovaive re ma hexa oĩmba vaꞌe, henonde katy haꞌe hakykue katy guive."
66,4,7,"Temimoingo jypygua ma guary rami ojekuaa, mokoĩa ma vaka raꞌy rami, mboapya ma ava rami hova vaꞌe, haꞌe rã irundya ma taguato tuvixa vaꞌe oveve oikovy vaꞌe rami. Irundy temimoingo ikuai vaꞌe peteĩ-teĩ ma mboapy meme ipepo vaꞌe. Opa rupi hexa oĩ vaꞌe, hiꞌáry haꞌe hyepy rupi. Ara py haꞌe pyávy opytuꞌu eꞌỹ re aipoeꞌi:"
66,4,9,Haꞌe gui tenda py oguapy oiny vaꞌe arakaꞌe rã peve guarã oiko vaꞌe pe temimoingo kuery oporaei okuapy. Omboete haꞌe oguerovyꞌa ramo
66,4,10,"vinte e quatro tujakueve joe opena vaꞌety voi guenapyꞌã re ikuai, tenda py oguapy oiny vaꞌe arakaꞌe rã peve guarã oiko vaꞌe renonde. Omboete vy tenda renonde omombo ojeupegua coroa. Haꞌe vy aipoeꞌi:"
66,4,11,"— Senhor Oreruete, ndee ma haꞌeve rombojerovia, romboete haꞌe ndepoꞌakaa roguerovyꞌa aguã, mbaꞌeta opa mbaꞌe moingoare reiko. Ndee ae reipotaa rami vy haꞌe nunga haꞌe javi remoingo ramo oiko rakaꞌe — heꞌi okuapy."
66,5,1,Vexaꞌi raꞌy kuaxia para oipeꞌa rã oexaagueHaꞌe gui aexa rã tenda py oguapy oiny vaꞌe opo oiporu kuaa regua py oguereko peteĩ kuaxia para onhemama vaꞌe. Haꞌe vaꞌe py rupi haꞌe hiꞌáry rupi ipara vaꞌe oĩ. Sete henda py ombojaague ikuai.
66,5,2,Haꞌe gui peteĩ aexa avi anjo imbaraete vaꞌe. Haꞌe vaꞌe ijayvu atã vy aipoeꞌi:— Mavaꞌe tu haꞌeve kuaxia para mbojaague ikuai vaꞌe omboi vy oipeꞌa aguã? — heꞌi.
66,5,3,"Haꞌe rami teĩ yva re, yvy re haꞌe yvy guýry avave rei jipoi kuaxia para oipeꞌa aguã haꞌeve vaꞌe, neĩ kuaxia re omaꞌẽ aguã voi ndaꞌevei."
66,5,4,"Haꞌe ramo xee ajaeꞌo vaipa, mbaꞌeta avave rei ndojouai kuaxia para oipeꞌa aguã haꞌeve vaꞌe, neĩ omaꞌẽ aguã."
66,5,5,"Haꞌe rami teĩ tujakueve joe opena vaꞌety regua peteĩ aipoeꞌi xevy:— Ejaeꞌo eme. Maꞌẽ, Judá regua guary ipoꞌaka ma, Davi rapokue renhoĩ ꞌepy vaꞌe. Haꞌe rami rire haꞌe vaꞌe ae haꞌeve kuaxia mbojaa sete ikuai vaꞌe omboi vy oipeꞌa aguã — heꞌi."
66,5,6,"Haꞌe ramo peteĩ aexa tenda haꞌe irundy temimoingo kuery haꞌe tujakueve ikuai vaꞌe mbyte hiꞌaĩ vaꞌe, Vexaꞌi raꞌy ojuka pyre rami ojekuaa. Haꞌe vaꞌe re ma sete hakua oĩ, haꞌe sete hexa avi. Hexa ma sete nheꞌẽ Nhanderuete guigua yvy jave rupi omondouka vaꞌe.Vexaꞌi raꞌy ojuka pyre rami ojekuaa vaꞌe ma Jesus Cristo ae   . Haꞌe rã hexa ma  py omombeꞌu porãve."
66,5,7,Haꞌe gui Vexaꞌi raꞌy ou vy ojopy kuaxia para tenda py oguapy oiny vaꞌe oiporu kuaa regua gui.
66,5,8,"Kuaxia para Vexaꞌi raꞌy ojopy ramo henonde irundy temimoingo kuery guenapyꞌã re ikuai, haꞌe vinte e quatro tujakueve voi. Peteĩ-teĩ opo py oguereko mbaꞌepu ixã reta vaꞌe haꞌe hyꞌaꞌi ouro guigua, heakuã porã vaꞌe oapy vaꞌerã tynyẽ vaꞌe. Haꞌe vaꞌe ma ikyꞌa eꞌỹ vaꞌe kuery onhemboꞌea. Haꞌe kuery ma mboraei pyau omonhendu vy aipoeꞌi:— Ndee ma haꞌeve kuaxia para rejopy vy imbojaa reipeꞌa aguã. Mbaꞌeta ndejukaa vaꞌekue, haꞌe nderuguy py Nhanderuete peguarã rejogua joegua eꞌỹ-eꞌỹ, amboae rami ijayvu vaꞌe, amboae yvy regua, haꞌe amboae regua kuery haꞌe javi gui."
66,5,10,"Nhanderuete poꞌakaa pyguarã remoingo, ixupegua sacerdote-rã guive. Haꞌe ramo haꞌe kuery huvixa rami ꞌrã joguereko yvy re — heꞌi okuapy."
66,5,11,"Haꞌe gui teĩgue ju amaꞌẽ vy peteĩ ayvu aendu tenda yvýry anjo kuery mbovy eꞌỹ ikuai vaꞌe oporaei rã. Haꞌe vaꞌe kuery ma temimoingo kuery haꞌe tujakueve yvýry mbovy rei eꞌỹ ikuai, jaipapapa kuaa aguã rami rei eꞌỹ."
66,5,12,"Oporaei atã vy aipoeꞌi okuapy:— Vexaꞌi raꞌy ojuka pyre pe ma haꞌeve “Ipoꞌakapa vaꞌe, oguerekopa, hiꞌarandu haꞌe imbaraete vaꞌe” ꞌea aguã. Haꞌeve omboetea aguã, oguerovyꞌa haꞌe ombojerovia pavẽ aguã guive — heꞌi okuapy."
66,5,13,"Haꞌe gui aendu rã yva re, yvy, yvy guýry haꞌe yeꞌẽ áry temimoingo ikuai vaꞌe haꞌe javi aipoeꞌi:— Tove tenda py oguapy vaꞌe haꞌe Vexaꞌi raꞌy tombojeroviaa, tomboetea, toguerovyꞌaa, haꞌe taꞌipoꞌakapa arakaꞌe rã peve — heꞌi okuapy."
66,5,14,Haꞌe ramo irundy temimoingo kuery ombovai vy— Anhetẽ ete — heꞌi. Tujakueve voi guenapyꞌã re ikuai vy omboete okuapy.
66,6,1,Jypygua kuaxia para mbojaague Vexaꞌi raꞌy omboi rã oexaagueHaꞌe gui aexa rã Vexaꞌi raꞌy omboi kuaxia para mbojaague sete oĩ vaꞌe regua jypygua. Haꞌe gui aendu irundy temimoingo kuery vaꞌe regua yapu ratã vaꞌe rami ijayvu rã. Haꞌe vy— Enhemboja ke ejuvy — heꞌi.
66,6,2,"Haꞌe ramo aexa rã ou peteĩ kavaju xiĩ vaꞌe. Haꞌe vaꞌe árygua ma guyrapa oguereko, haꞌe ixupe omeꞌẽa coroa. Haꞌe ramo joe ipoꞌaka ovy, ipoꞌakave aguã."
66,6,3,Kuaxia para mbojaague mokoĩa vaꞌe omboi rã oexaagueHaꞌe gui kuaxia para mbojaague mokoĩa vaꞌe omboi jave mokoĩa temimoingo aendu— Enhemboja ke ejuvy — heꞌi rã.
66,6,4,"Haꞌe gui aexa rã oẽ kavaju mboae, pytã vaꞌe. Haꞌe vaꞌe árygua pe ma omeꞌẽa yvy regua kuery ojapo aguã peteĩ rami veꞌỹ ikuai aguã rami, peteĩ-teĩ jojuka aguã. Ixupe omeꞌẽa avi peteĩ kyxe guaxu."
66,6,5,Kuaxia para mbojaague mboapya vaꞌe omboi rã oexaagueKuaxia para mbojaague mboapya vaꞌe omboi jave aendu mboapya temimoingo— Enhemboja ke ejuvy — heꞌi rã.Haꞌe gui aexa rã ou peteĩ kavaju huũ vaꞌe. Haꞌe vaꞌe árygua ma opo py oguereko mbaꞌemo opejaa.
66,6,6,Peteĩ ayvu aendu avi irundy temimoingo kuery mbyte gui rami onhendu vaꞌe. Haꞌe vy aipoeꞌi:— Peteĩ ryruꞌi trigo ma peteĩ ára repy re ꞌrã ovendea. Mboapy ryru cevada voi ꞌrã peteĩ ára repy re ovendea. Haꞌe rami teĩ embovaipa eme azeite haꞌe vinho — heꞌi.
66,6,7,Kuaxia mbojaague irundya vaꞌe omboi rã oexaagueHaꞌe gui Vexaꞌi raꞌy kuaxia para mbojaague irundya vaꞌe omboi jave aendu irundya temimoingo— Enhemboja ke ejuvy — heꞌi rã.
66,6,8,"Haꞌe ramo amaꞌẽ vy aexa peteĩ kavaju iju vaꞌe. Haꞌe vaꞌe árygua rery ma Manoa Ja. Hakykue ou avi omanogue retã. Haꞌe kuery pe ma omeꞌẽa yvy regua kuery ojuka aguã, irundy-rundy ikuai vaꞌe gui peteĩ-teĩ ojuka aguã kyxe guaxu py, karuai, nhomoingo axya haꞌe yvy rupigua vixo inharõ vaꞌe py."
66,6,9,Kuaxia para mbojaague teĩ nhiruĩa vaꞌe omboi rã oexaagueKuaxia para mbojaague teĩ nhiruĩa vaꞌe omboi jave ma aexa rã altar oĩ vaꞌe yvýry ikuai Nhanderuete ayvu omombeꞌuague haꞌe onhemombeꞌu porãague re ojuka pyre kuery nheꞌẽ.
66,6,10,"Haꞌe vaꞌe kuery ojapukai atã vy— Senhor ndepoꞌakapa vaꞌe, ikyꞌa eꞌỹ haꞌe anhetẽ vaꞌe, rakaꞌe peve ꞌrã tu ndereikuaa potai, neĩ nerembopagai yvy regua kuery oreruguy omoẽague re? — heꞌi okuapy."
66,6,11,"Haꞌe ramo haꞌe kuery peteĩ-teĩ pe omeꞌẽa ao xiĩ vaꞌe, haꞌe aipoꞌea opytuꞌuve ranhe aguã xapyꞌaꞌi, haꞌe kuery ojukaa ague rami avi irmão kuery Nhanderuete rembiguai ojuka pyrã ikuai vaꞌe ojukapaa peve."
66,6,12,"Kuaxia para mbojaague mboapy memea vaꞌe omboi rã oexaagueHaꞌe gui aexa rã Vexaꞌi raꞌy kuaxia para mbojaague mboapy memea vaꞌe omboi jave yvy oryryi atã. Kuaray pytũmba ajukue huũ rei vaꞌe rami, jaxy voi tuguy rami pytãmba."
66,6,13,"Yva re jaxy-tata ikuai vaꞌe hoꞌapa yvy py, yvytu oipeju atã rã figoꞌa kyꞌi okuipaa rami avi."
66,6,14,Haꞌe gui ma yva okanhy xapyꞌa mbaꞌemo pire onhemama ovy vaꞌe rami. Yvyty haꞌe ypaꞌũ ikuai vaꞌe haꞌe javi ovapa oĩague gui.
66,6,15,"Haꞌe ramo yvy regua huvixave kuery, yvatekueve, xondaro ruvixa, oguerekopa vaꞌe kuery, ipoꞌakakueve, escravo haꞌe escravo eꞌỹ vaꞌe haꞌe javi ma yvykua rupi onhemimba okuapy, haꞌe yvyꞌã re ita paꞌũ ikuai vaꞌe rupi guive."
66,6,16,"Haꞌe vaꞌe kuery ma yvyty haꞌe ita ikuai vaꞌe pe aipoeꞌi:— Peꞌa ke oreꞌáry, orenhomi tenda py oguapy oiny vaꞌe orerexa eꞌỹ aguã, haꞌe Vexaꞌi raꞌy orembopaga eꞌỹ aguã."
66,6,17,Mbaꞌeta ovaẽ ma ipoxya ára. Mavaꞌe tu ogueropoꞌaka ta?
66,7,1,"Cento e quarenta e quatro mil Israel kuery regua oexaagueHaꞌe vaꞌe rire irundy anjo aexa yvy apy irundy oĩ vaꞌe py hiꞌaĩ rã. Haꞌe vaꞌe kuery ma yvytu jokoarã ikuai, yvytu oipeju eꞌỹ aguã yvy re, yeꞌẽ re, neĩ peteĩve yvyra hiꞌaĩ vaꞌe re guive."
66,7,2,"Haꞌe gui peteĩ anjo mboae ju aexa kuaray oua katy gui oẽ ouvy vaꞌe, Nhanderuete oikove vaꞌe guigua kuaa ukaarã ogueru. Haꞌe vaꞌe ma ojapukai atã irundy anjo yvy haꞌe yeꞌẽ mbovaipaarã omoĩ mbyre pe. Haꞌe vy aipoeꞌi:"
66,7,4,"Haꞌe gui ikuaa ukaarã omoĩmbaa vaꞌekue oipapaa rã aendu mbovy paa. Haꞌe vaꞌe kuery haꞌe javi vy ma cento e quarenta e quatro mil ikuai, Israel kuery haꞌe javi regua gui."
66,7,5,"Judá regua kuery gui doze mil, Rúben regua gui doze mil ju, Gade regua gui doze mil, Aser regua gui doze mil, Naftali regua gui doze mil, Manassés regua gui doze mil, Simeão regua gui doze mil, Levi regua gui doze mil, Issacar regua gui doze mil, Zebulom regua gui doze mil, José regua gui doze mil, haꞌe Benjamim regua gui doze mil re avi ikuaa ukaarã omoĩa."
66,7,9,"Ombopyau pyre opuꞌã okuapy vaꞌe oexaagueHaꞌe vaꞌe rire aexa rã heta ete ikuai avave rei oipapa kuaa aguã rami eꞌỹ, haꞌe javi regua kuery, joegua eꞌỹ-eꞌỹ, amboae yvy regua haꞌe amboae rami ijayvu vaꞌe gui. Haꞌe vaꞌe kuery opuꞌãmba okuapy tenda haꞌe Vexaꞌi raꞌy renonde. Xiĩ vaꞌe py peteĩ-teĩ onhemonde vaꞌe, opo py pindo rogue oguereko guive. Haꞌe rami vy ijayvu atã vy aipoeꞌi:— Tenda py Nhanderuete oguapy oiny vaꞌe haꞌe Vexaꞌi raꞌy gui ae ou jaa jepe aguã — heꞌi okuapy."
66,7,11,"Anjo kuery ma tujakueve haꞌe irundy temimoingo kuery yvýry rupi ikuai, tenda jovaive re opuꞌã okuapy. Haꞌe javive guenapyꞌã re ikuai tenda renonde, yvy re ngova omovaẽ okuapy Nhanderuete omboete vy."
66,7,12,"Haꞌe vy aipoeꞌi:— Anhetẽ ete. Tove Nhanderuete pe toporaeia, tombojeroviaa, taiꞌarandu, toguerovyꞌaa, tomboetea, taꞌipoꞌaka haꞌe taꞌimbaraete arakaꞌe rã peve. Amém — heꞌi okuapy."
66,7,13,"Haꞌe gui tujakueve regua peteĩ ijayvu vy oporandu xevy:— Pevaꞌe kuery xiĩ vaꞌe py onhemonde vaꞌe, marã ramigua tu? Magui ou vaꞌekue tu?"
66,7,14,"Xee ambovai vy— Xeruvixa, ndee ma reikuaa ꞌrã — haꞌe.Haꞌe ramo aipoeꞌi xevy:— Haꞌe kuery ma ikuai axy eteague gui ou vaꞌekue. Vexaꞌi raꞌy ruguy py oao ojoi uka vy oikyꞌaꞌo uka vaꞌekue."
66,7,15,Haꞌe nunga rupi Nhanderuete renda renonde rupi riae ikuai. Ara py haꞌe pyávy ombojerovia okuapy ixupegua oo ikyꞌa eꞌỹ vaꞌe py. Haꞌe ramo haꞌe kuery áry rupi tenda py oguapy oiny vaꞌe ojaoꞌi ꞌrã hoꞌã py.
66,7,16,"Haꞌe ramo haꞌe kuery noenduvei ma ꞌrã karuai neĩ yuvei. Haꞌe kuery áry kuaray ndojope raxyvei ꞌrã, neĩ haku noenduvei ꞌrã guive,"
66,7,17,"mbaꞌeta haꞌe kuery re Vexaꞌi raꞌy tenda py oĩ vaꞌe opena ꞌrã, haꞌe ogueraa ꞌrã guive ygua tekove meꞌẽa oĩa katy. Haꞌe kuery rexay Nhanderuete omombirupa ꞌrã."
66,8,1,Kuaxia para mbojaague sete-a vaꞌe omboi rã sete anjo mimby guaxu oguereko vaꞌe oexaagueHaꞌe gui kuaxia para mbojaague sete-a vaꞌe Vexaꞌi raꞌy omboi jave yva re okyrirĩmba katuĩꞌi meia-hora rãndaꞌu. Haꞌe gui aexa sete anjo Nhanderuete renonde opuꞌã okuapy rã. Haꞌe vaꞌe kuery pe ma sete mimby guaxu omeꞌẽa.
66,8,3,"Haꞌe gui ou avi anjo mboae. Haꞌe vaꞌe ma altar yvyꞌiry hiꞌaĩ. Opo py oguereko hyꞌaꞌi heakuã porã vaꞌe oapyaty ouro guigua. Ixupe ma omeꞌẽa vaipa heakuã porã vaꞌe, ikyꞌa eꞌỹ vaꞌe kuery ojerurea irũrã oapy aguã altar ouro guigua tenda renonde oĩ vaꞌe áry."
66,8,4,"Haꞌe gui anjo po py hyꞌaꞌi heakuã porã vaꞌe rapyaty oĩ vaꞌe gui hataxĩ ojeupi ovy Nhanderuete oĩa peve, ikyꞌa eꞌỹ vaꞌe kuery ojerurea irũrã."
66,8,5,"Haꞌe gui hyꞌaꞌi heakuã porã vaꞌe oapyaty ma peteĩgue ju anjo omonyẽ tata altar áry gui ojopy vaꞌekue. Haꞌe vy omombo yvy re. Haꞌe rã oiko yapu, ayvu, overa haꞌe yvy ryryi."
66,8,6,Haꞌe gui mae ma anjo kuery sete mimby guaxu revegua oguereko katu omonheꞌẽ aguã.
66,8,7,"Jypygua mimby guaxu omonheꞌẽ jave oexaagueHaꞌe gui jypygua anjo omonheꞌẽ mimby guaxu. Haꞌe ramo hoꞌa amandau haꞌe tata tuguy re irũ vaꞌe. Haꞌe nunga ma ko yvy re omomboa. Haꞌe ramo oapy yvy, yvyra ikuai vaꞌe haꞌe jai rogue pyau haꞌe javi. Mboapy-apy henda ikuai vaꞌe gui peteĩ-teĩ okai."
66,8,8,"Mokoĩa mimby guaxu omonheꞌẽ jave oexaagueHaꞌe gui anjo mokoĩa ju omonheꞌẽ mimby guaxu. Haꞌe ramo peteĩ omomboa yeꞌẽ py, yvyty tuvixa vaꞌe ramigua, hendy vaꞌe. Haꞌe ramo yeꞌẽ mboapy-apy oĩ vaꞌe gui peteĩ-teĩ henda py opyta tuguy."
66,8,9,Temimoingo kuery yeꞌẽ rupi mboapy-apy ikuai vaꞌe peteĩ-teĩ omano. Kanoã voi mboapy-apy ikuai vaꞌe gui peteĩ-teĩ ombovaipa.
66,8,10,"Mboapya mimby guaxu omonheꞌẽ jave oexaagueHaꞌe gui anjo mboapya ju omonheꞌẽ mimby guaxu. Haꞌe ramo yva gui hoꞌa peteĩ jaxy-tata tuvixa vaꞌe, takua ryxa rami hendy vaꞌe. Yakã mboapy-apy oĩ vaꞌe gui peteĩ-teĩ áry hoꞌa, haꞌe yvu ikuai vaꞌe áry guive. Jaxy-tata rery ma Iro ete vaꞌe. Haꞌe rami vy yy mboapy-apy oĩ vaꞌe gui peteĩ-teĩ iro. Haꞌe ramo avakue heta omano yy gui, iro vaipa ramo."
66,8,12,"Irundya mimby guaxu omonheꞌẽ jave oexaagueHaꞌe gui anjo irundya ju omonheꞌẽ mimby guaxu. Haꞌe ramo kuaray, jaxy haꞌe jaxy-tata mboapy-apy ikuai vaꞌe gui peteĩ-teĩ pytũ. Ara py haꞌe pyávy teĩ naexakãvei."
66,8,13,"Haꞌe ramo amaꞌẽ vy aendu peteĩ taguato tuvixa vaꞌe yva mbyte rupi oveve vy ijayvu rã. Ijayvu atã reve aipoeꞌi:— Ndaꞌevei ete, ndaꞌevei ete, ndaꞌevei ete ꞌrã yvy regua kuery pe, mboapy anjo mimby guaxu omonheꞌẽ vaꞌerã oime teri ramo."
66,9,1,Teĩ nhiruĩa mimby guaxu omonheꞌẽ jave oexaagueHaꞌe gui teĩ nhiruĩa anjo omonheꞌẽ mimby guaxu. Haꞌe rã aexa peteĩ jaxy-tata yva gui hoꞌa rã yvy re. Haꞌe vaꞌe pe ma omeꞌẽa yvykua pytũa rokẽ peꞌaa.
66,9,2,"Haꞌe gui yvykua pytũa rokẽ oipeꞌa ramo yvykua gui ojeupi hataxĩ, tatakua tuvixa vaꞌe gui hataxĩ opuꞌãa rami. Yvykua gui hataxĩ oẽ vaꞌe omoꞌãmba kuaray haꞌe yvate rupi."
66,9,3,"Hataxĩ mbyte gui oẽ tuku, haꞌe yvy re ojeꞌoi. Haꞌe vaꞌe kuery pe omeꞌẽa japeuxa yvy rupigua rami jopi aguã."
66,9,4,"Haꞌe kuery pe aipoꞌea ojavyky eꞌỹ aguã yvy re nhuũ haꞌe hogue vaꞌe, neĩ yvyra ikuai vaꞌe, haꞌe rã avakue rova re Nhanderuete guigua kuaa ukaarã nomoĩaia vaꞌekue anho."
66,9,5,Tuku kuery jojuka aguã ꞌrãgue py haꞌe kuery pe omeꞌẽa teĩ nhiruĩ jaxy re nhomoingo axy aguã rive. Haꞌe ramo japeuxa jopi vy nhomoingo axya rami ꞌrã nhomoingo axy.
66,9,6,Haꞌe vaꞌe jave py avakue onheaꞌã ꞌrã omano aguã teĩ ndaꞌevei ꞌrã. Omanoxea oendu teĩ ndaꞌevei ꞌrã omano aguã.
66,9,7,Tuku ma kavaju joe opuꞌã aguã katy guarã oguereko katu pyre rami ojekuaa. Inhakã re oĩ coroa ouro guigua rami ojekuaa vaꞌe. Hova ma ava rami ojekuaa.
66,9,8,"Hiꞌa ma kunhagueꞌa rami, haĩ ma guary raĩ rami."
66,9,9,Opexo re ma oguereko pexo regua ferro gui ojapo pyre ramigua. Ipepo revovo ma joe opuꞌã aguã katy karóxa heta kavaju omoatã heravy vaꞌe revovo rami.
66,9,10,Huguai ma japeuxa rami ipopia. Huguai re ae oĩ teĩ nhiruĩ jaxy re nhomoingo axy vaꞌerã.
66,9,11,"Haꞌe kuery rerekoa huvixave rami oguereko vaꞌe ma anjo yvykua pytũa pygua. Haꞌe vaꞌe rery ma hebraico py Abadom, haꞌe rã grego py ma Apoliom."
66,9,12,Haꞌe rami py ojeupity ma jypygua “Ndaꞌevei ete” heꞌiague. Haꞌe vaꞌe rire mokoĩ ju ꞌrã oiko.
66,9,13,Mboapy memea mimby guaxu omonheꞌẽ jave oexaagueHaꞌe gui anjo mboapy memea ju omonheꞌẽ mimby guaxu. Haꞌe gui aendu peteĩ ayvu. Haꞌe vaꞌe ma ouro guigua altar Nhanderuete renonde oĩ vaꞌe apy irundy oĩ vaꞌe gui onhendu. Haꞌe vy aipoeꞌi anjo mboapy memea vaꞌe mimby guaxu oguereko vaꞌe pe:— Ejora ke irundy anjo Eufrates yakã guaxu yvýry ojokua pyre — heꞌi.
66,9,15,"Haꞌe ramo ojora irundy anjo. Haꞌe vaꞌe kuery ma haꞌe vaꞌe maꞌetỹ, haꞌe vaꞌe jaxy, haꞌe vaꞌe ára, haꞌe vaꞌe hora jave ae avakue mboapy-apy ikuai vaꞌe gui peteĩ-teĩ jukaarã oguereko katu pyre."
66,9,16,Kavaju árygua xondaro kuery mbovy paa aendu rã duzentos milhões ikuai.
66,9,17,"Haꞌe rami vy aexa rã kavaju haꞌe hiꞌárygua kuery opexo regua oguereko tata rami pytã vaꞌe, jacinto rami hovy vaꞌe haꞌe enxofre rami iju vaꞌe. Kavaju akã ma guary akã rami. Ijuru gui ma oẽ oiny tata, hataxĩ haꞌe enxofre."
66,9,18,"Haꞌe vaꞌe mboapy nhomoingo axyarã ijuru gui oẽ vaꞌe py ae jojuka ꞌrã, tata, hataxĩ haꞌe enxofre py. Avakue mboapy-apy ikuai vaꞌe gui peteĩ-teĩ ojuka ꞌrã."
66,9,19,Mbaꞌeta kavaju kuery mbaraetea ma ijuru haꞌe huguai re oĩ. Huguai ma mboi rami inhakã vaꞌe. Haꞌe vaꞌe py ae ꞌrã nhomoingo axy.
66,9,20,"Haꞌe rã amboae kuery, imoingo axyarã oiko vaꞌe gui nomanoi vaꞌekue ma ndojeko rerovai opo py mbaꞌemo vai ojapoaty gui. Ndojepeꞌai ae anha haꞌe mbaꞌemo raꞌangaa ouro guigua omboetea gui, neĩ prata guigua, overa vaꞌe, ita haꞌe yvyra guigua gui, haꞌe nunga oexa vaꞌerã eꞌỹ, oendu vaꞌerã eꞌỹ, neĩ oguata vaꞌerã eꞌỹ teĩ. Haꞌe kuery ndojeko rerovai ae jojukaaty gui, imbaꞌevykya, itavy reia, neĩ imondaa gui."
66,10,1,"pe kuaxia paraꞌi hoꞌu ukaa agueHaꞌe gui amboae anjo imbaraete vaꞌe aexa yva gui oguejy ouvy rã. Haꞌe vaꞌe ma arai py onhemonde ouvy. Inhakã áry rupi ma karugua ojekuaa. Hova ma kuaray rami hexakã, haꞌe hetyma ma tata rami."
66,10,2,"Opo py ma peteĩ kuaxia paraꞌi ojepeꞌa vaꞌe oguereko. Opy oiporu kuaa regua re opyrõ yeꞌẽ áry, haꞌe rã opy oiporu kuaa eꞌỹa re ma yvy re opyrõ."
66,10,3,Haꞌe gui ojapukai atã guary okororõa rami. Ojapukai ramo sete yapu oĩ vaꞌe ombovai.
66,10,4,"Sete yapu ijayvu rã aendu vy ambopara ta ramove peteĩ ayvu aendu yva gui,"
66,10,5,"Haꞌe gui yeꞌẽ haꞌe yvy re anjo opyrõ rã aexa vaꞌe ma opo oiporu kuaa regua oupi yvate katy. Haꞌe rami vy oura arakaꞌe rã peve oiko vaꞌerã rery rupi, yva, yvy, yeꞌẽ haꞌe opa mbaꞌe ikuai vaꞌe apoare re. Haꞌe vy aipoeꞌi:— Ndarevei ma ꞌrã. Mbaꞌeta sete-a anjo ijayvua ára py mimby guaxu omonheꞌẽ ta jave ojeupitypa ma ꞌrã Nhanderuete oikuaa uka eꞌỹ teri vaꞌekue, guembiguai profeta kuery pe omombeꞌuague rami vy — heꞌi."
66,10,8,"Yva gui ijayvu vaꞌekue ma teĩgue ju ijayvu vy aipoeꞌi xevy:— Tereo, ejopy kuaxia para ojepeꞌa vaꞌe yeꞌẽ haꞌe yvy re anjo opyrõ vaꞌe po py oĩ vaꞌe — heꞌi."
66,10,9,"Haꞌe ramo anjo hiꞌaĩa py aa vy ajerure kuaxia paraꞌi xevy omeꞌẽ aguã re. Haꞌe ramo aipoeꞌi:— Ejopy haꞌvy, haꞌe heꞌupa. Anhetẽ iro ꞌrã nderyepy py, haꞌe rã ndejuru py oĩ teria ja ei rami heꞌẽ ꞌrã — heꞌi."
66,10,10,Anjo po gui kuaxia paraꞌi ajopy vy haꞌu ramo xejuru py heꞌẽ ei rami. Haꞌe rami teĩ amokõ rire xerye py ma iro.
66,10,11,"Haꞌe gui aipoeꞌive xevy:— Teĩgue ju ꞌrã remombeꞌu heta regua kuery rekorã, amboae regua, amboae rami ijayvu vaꞌe haꞌe huvixave ikuai vaꞌe rekorã."
66,11,1,
66,11,2,"Haꞌe rã oo ikyꞌa eꞌỹ vaꞌe roka ma tove, eaꞌã eme, mbaꞌeta amboae regua kuery pe ranhe omboaxaa vaꞌekue. Haꞌe vaꞌe kuery ma quarenta e dois jaxy re ꞌrã opyrõ tetã ikyꞌa eꞌỹ vaꞌe re."
66,11,3,"Mokoĩ profeta ojukaa rã oexaague— Haꞌe gui mokoĩ profeta xeayvu mombeꞌuarã ambou vy mil duzentos e sessenta ára re ꞌrã amoingo, ajukue vaikue py onhemonde reve — heꞌi."
66,11,4,"Haꞌe vaꞌe kuery ma mokoĩ oliveira, haꞌe mokoĩ tataendy renda Senhor yvy re ipoꞌaka vaꞌe renonde hiꞌaĩ vaꞌe."
66,11,5,Haꞌe kuery pe amongue ojapo vai ta ramo ijuru gui oẽ ꞌrã tata hovaigua kuery mombaarã. Haꞌe rami ꞌrãe imoingo axyxea kuery omano.
66,11,6,"Haꞌe kuery ipoꞌaka ꞌrã yva ojoko aguã, ayvu omombeꞌu oikovya ja oky eꞌỹ aguã. Yy re voi ipoꞌaka ꞌrã tuguy rami ojeapo aguã. Ipoꞌaka avi ꞌrã opa marãgua nhomoingo axya py yvy ombovaipa aguã, mbovykue rei eꞌỹ ojapoxea rami."
66,11,7,"Haꞌe vaꞌe rire haꞌe kuery omombeꞌu ꞌrã vaꞌekue omombeꞌupa ma ramo haꞌe kuery re peteĩ opuꞌã ꞌrã, vixo vaikue yvykua gui oẽ vaꞌe. Haꞌe vaꞌe ma haꞌe kuery re ipoꞌaka vy ojuka ete ranhe ꞌrã."
66,11,8,"Haꞌe kuery retekue omomboa inony ꞌrã tetã guaxu mbyte rupi tape oaxa vaꞌe py. Haꞌe vaꞌe tetã pe ma “Sodoma” haꞌe “Egito” ꞌea Nheꞌẽ gui, mbaꞌeta haꞌe py ae haꞌe kuery Senhor ojukaa aviague, kuruxu re."
66,11,9,"Haꞌe ramo mokoĩ profeta retekue re heta ꞌrã omaꞌẽ: amboae yvy regua kuery, joegua eꞌỹ-eꞌỹ, amboae rami ijayvu vaꞌe haꞌe amboae regua kuery. Irundy araa kuaray mbyte peve ꞌrã hetekue re omaꞌẽ okuapy, ojaty uka vy eꞌỹ."
66,11,10,"Mbaꞌeta yvy regua kuery oguerovyꞌa rei ꞌrã mokoĩve omanoague. Haꞌe rami vy ojapo ꞌrã ngaru, haꞌe joupe-upe omeꞌẽ ꞌrã mbaꞌemo, “Haꞌe vaꞌe mokoĩ profeta ma yvy regua kuery omoingo axy rei vaꞌekue” heꞌi vy."
66,11,11,"Haꞌe gui irundy araa kuaray mbyte rire ma Nhanderuetea gui nheꞌẽ imoingove jevyarã ou vy haꞌe kuery re ꞌrã oĩ. Haꞌe ramo opuꞌã ꞌrã nhoguenoꞌamy, haꞌe hexaa kuery ndaekorãvei ꞌrã okuapy."
66,11,12,"Haꞌe gui mokoĩ profeta yva gui oendu ꞌrã peteĩ ayvu atã “Penhemboja ke pejuvy” heꞌi nhendu vaꞌe. Haꞌe ramo yva re ojeupi ꞌrã arai rupi, hovaigua kuery oexaa py."
66,11,13,"Haꞌe ramove oiko ꞌrã yvy oryryi atã vaꞌe, tetã mbovaipaarã. Dez henda oĩ vaꞌe-vaꞌe gui peteĩ-teĩ henda py ꞌrã ombovaipa. Yvy ryryi gui omano ꞌrã sete mil. Haꞌe rã amboae kuery ma ndaekorãvei reve ombojerovia ꞌrã okuapy Nhanderuete yva pygua."
66,11,14,"Haꞌe rami py ojeupity mokoĩguea “Ndaꞌevei ete” heꞌiague. Maꞌẽ, areꞌỹꞌi re mboapya ju ꞌrã ou."
66,11,15,
66,11,16,"Haꞌe gui vinte e quatro tujakueve joe opena vaꞌety kuery Nhanderuete renonde, guenda py oguapy okuapy vaꞌe ma guenapyꞌã re ikuai, haꞌe yvy re ngova omovaẽ Nhanderuete omboetea rupi."
66,11,17,"Haꞌe vy aipoeꞌi okuapy:— Senhor Oreruete Ndepoꞌakapa vaꞌe, aỹ reiko haꞌe yma guive reiko vaꞌekue vaꞌe, ore kuery roguerovyꞌa, mbaꞌeta ndepoꞌaka etea rexa uka vy huvixave ma reĩ."
66,11,18,"Anhetẽ, yvy regua kuery ipoxypa vaꞌekue ri ovaẽ ma ndee ae ndepoxy aguã, omano vaꞌekue remboayvu aguã ára reaꞌangaague. Haꞌe rami vy nerembiguai kuery pe remeꞌẽ ꞌrã hekovia, profeta kuery, ikyꞌa eꞌỹ vaꞌe haꞌe nderery oendu vy ojererokyjea rupi ikuai vaꞌe haꞌe javi, yvyĩgueve haꞌe yvatekueve. Ovaẽ avi yvy mombaare kuery remomba aguã — heꞌi."
66,11,19,"Haꞌe gui yva re ojepeꞌa jekuaa Nhanderuete pegua oo ikyꞌa eꞌỹ vaꞌe rokẽ, haꞌe ramo ikyꞌa eꞌỹ vaꞌe ropy aexa guexeve guarã ojapo vaꞌekue ryru oĩ vaꞌe. Haꞌe gui oiko overa, ayvu, yapu haꞌe yvy ryryi. Amandau avi hoꞌa vaipa."
66,12,1,"Kunha haꞌe teju-jagua oexaagueYva re peteĩ ojekuaa avi hexa pyrã tuvixa vaꞌe. Oiko peteĩ kunha kuaray py onhemonde vaꞌe, jaxy áry ipy oĩ vaꞌe. Haꞌe vaꞌe akã re ma oĩ peteĩ coroa doze jaxy-tata oĩa. Hye guaxuꞌi vaꞌe vy haxy rã haxẽ, ojexavai oiny kyrĩꞌi vaꞌe oikuavã aguã haxy ramo."
66,12,3,"Amboae ojekuaa avi hexa pyrã yva re, peteĩ teju-jagua pytã hiꞌaĩ tuvixa vaꞌe. Haꞌe vaꞌe ma sete inhakã haꞌe dez hakua vaꞌe. Sete inhakã re ma sete coroa oĩ."
66,12,4,"Nguguai py oity yva gui jaxy-tata ikuai vaꞌekue. Mboapy-apy oĩ vaꞌe gui peteĩ-teĩ oity vy omombo yvy katy. Kunha kyrĩ vaꞌe oikuavã ta vaꞌe renonde teju-jagua hiꞌaĩ, ituiꞌi ramove hoꞌu aguã."
66,12,5,"Haꞌe gui ituiꞌi ma peteĩ avaꞌi. Haꞌe vaꞌe ma haꞌe javi regua moꞌaranduarã oiko po pygua ferro guigua py. Haꞌe gui kunha vaꞌe piꞌa ma Nhanderuetea py heraa, henda peve."
66,12,6,Haꞌe gui kunha vaꞌe ma tekoa eꞌỹa katy ojava ovy. Haꞌe py hekoarã oĩ Nhanderuete oguereko katu vaꞌekue. Haꞌe py omongaru uka ꞌrã mil duzentos e sessenta araa peve.
66,12,7,"Yva gui teju-jagua oitya rã oexaagueHaꞌe gui yva re oiko joe opuꞌã vaꞌe. Haꞌe rami vy anjo Miguel ma guexevegua kuery reve opuꞌã okuapy teju-jagua re. Haꞌe ramo teju-jagua ojeupegua anjo kuery reve opuꞌã avi, teĩ haꞌe vaꞌe kuery ndaꞌipoꞌakai. Haꞌe ramo haꞌe kuery pe noĩvei yva re ikuai aguã. Haꞌe ramo yva gui oitya teju-jagua tuvixa vaꞌe, mboi yma guive oiko vaꞌekue, anha Satanás hery vaꞌe, yvy regua kuery haꞌe javi mbotavya. Yvy katy omomboa, ixupegua anjo kuery reve."
66,12,10,"Haꞌe gui yva gui aendu peteĩ ijayvu atã vaꞌe:— Aỹ ma ojekuaa ma jaa jepe aguã, Nhanderuete ombaraetea haꞌe opoꞌakaa oexa uka aguã guive. Ojekuaa avi hemimbou Cristo poꞌakaa, mbaꞌeta oity ma nhande-irmão kuery rekokue ramigua mombeꞌua. Haꞌe vaꞌe ma ara py haꞌe pyávy Nhanderuete renonde hiꞌaĩ haꞌe kuery rekokue omombeꞌua py."
66,12,11,"Haꞌe rami teĩ hexe ma Vexaꞌi raꞌy ruguy rupi haꞌe kuery ipoꞌaka, haꞌe hexegua ayvu omombeꞌua py guive. Haꞌe kuery omano aguã rami ikuai teĩ noendui okuapy ojeayvua."
66,12,12,"Haꞌe nunga rupi yva re pendekuai vaꞌe haꞌe javi, pevyꞌa ke. Haꞌe rã yvy haꞌe yeꞌẽ pe ma ndaꞌevei ete ꞌrã, mbaꞌeta pendea py oguejy ma anha. Ipoxy vaipa reve oguejy, mbaꞌeta oikuaa hiꞌára opa raiꞌi maa."
66,12,13,Teju-jagua kunha vaꞌe oakykue monha rã oexaagueHaꞌe gui yvy py teju-jagua omomboa ma ramo oakykue monha kunha opiꞌaꞌi oikuavã vaꞌekue.
66,12,14,"Haꞌe ramo kunha vaꞌe pe omeꞌẽa taguato tuvixa vaꞌe pepo jovaive revegua, tekoa eꞌỹa katy oveve aguã, hekoarã oguereko katu pyre py. Haꞌe py ma omongarua ꞌrã mboapy maꞌetỹ rire irundya mbyte peve, mboi oexa eꞌỹa py."
66,12,15,"Haꞌe ramo kunha vaꞌe rakykue mboi ou vy ojuru gui yy omoẽ yakã rami, kunha vaꞌe ogueroxyry heravy aguã."
66,12,16,Haꞌe rami teĩ yvy ae oipytyvõ kunha vaꞌe. Haꞌe rami vy ojepeꞌa vy omokõmba teju-jagua ojuru gui yy omoẽ vaꞌekue.
66,12,17," Haꞌe ramo kunha vaꞌe pe teju-jagua ipoxyve ete vy oo imemby mboae kuery ikuai vaꞌe re opuꞌã aguã. Haꞌe vaꞌe kuery ma Nhanderuete ojapo uka vaꞌe omoĩ porã, haꞌe Jesus regua omombeꞌua rupi ikuai vaꞌe.  Haꞌe gui teju-jagua ma yeꞌẽ rembe re ju hiꞌaĩ ita kuꞌi reia py."
66,13,1,Yeꞌẽ gui vixo vaikue oẽ rã oexaagueHaꞌe gui peteĩ vixo vaikue aexa yeꞌẽ gui oẽ ouvy rã. Haꞌe vaꞌe ma dez hakua haꞌe sete inhakã vaꞌe. Hakua re ma dez coroa oĩ. Inhakã re ma hery oĩ ayvu vai regua.
66,13,2,"Vixo aexa vaꞌe ma reõ rami hete. Ipy ma urso rami, haꞌe rã ijuru ma guary rami. Ixupe teju-jagua omboaxa opoꞌakaa, henda openaaty py oĩ aguã, haꞌe mbaꞌemo tuvixa vaꞌe ojapo aguã guive."
66,13,3,"Haꞌe gui aexa rã inhakã sete ikuai vaꞌe regua peteĩ re ijukaarã omboguaiague oĩ, teĩ ijai ijukaarã oĩ vaꞌekue gui okuera. Haꞌe ramo yvy regua kuery haꞌe javi onhemondyipa vy vixo re anho ojeꞌoi."
66,13,4,"Teju-jagua voi ombojerovia okuapy, vixo ombopoꞌaka rire. Vixo vaikue avi ombojerovia. Haꞌe vy aipoeꞌi okuapy:— Mavaꞌe ndaꞌu vixo rami ipoꞌaka vaꞌe? Mavaꞌe ndaꞌu opuꞌã kuaa ꞌrã hexe? — heꞌi."
66,13,5,Ixupe omeꞌẽa avi ojuru py ijayvupa rei haꞌe ijayvu vai aguã. Quarenta e dois jaxy peve ombopoꞌakaa.
66,13,6,"Haꞌe ramo ojuru oipeꞌa Nhanderuete re ijayvu vai aguã. Haꞌe rami vy hery haꞌe ombojeroviaaty re ijayvu rei, haꞌe yva pygua kuery re guive."
66,13,7,"Ixupe omeꞌẽa avi ikyꞌa eꞌỹ vaꞌe kuery re opuꞌã haꞌe ipoꞌaka ete aguã. Ombopoꞌakaa avi yvy re ikuai vaꞌe re: peteĩ-teĩ regua re, joegua eꞌỹ-eꞌỹ, amboae rami ijayvu vaꞌe haꞌe amboae regua kuery re."
66,13,8,"Haꞌe ramo yvy regua kuery haꞌe javi ꞌrã ombojerovia. Haꞌe vaꞌe kuery rery ma kuaxia tekove oguereko vaꞌe kuery rery oĩa re noĩ. Haꞌe vaꞌe kuaxia ma Vexaꞌi raꞌy pegua, mbaꞌeta yvy itui ypyꞌi guive ojejuka uka vaꞌekue."
66,13,9,Ijapyxa oĩ vaꞌe ke toendu.
66,13,10,Nhuã py heraa pyrã ma nhuã py ae ꞌrã oo. Kyxe guaxu py ojuka pyrã ma kyxe py ae ꞌrã ojukaa. Haꞌe rami oiko rã ikyꞌa eꞌỹ vaꞌe kuery toexa uka ogueropoꞌaka haꞌe ojerovia etea.
66,13,11,Yvy guy gui vixo mboae oẽ ouvy rã oexaagueHaꞌe gui vixo vaikue mboae ju aexa yvy guy gui oẽ ouvy rã. Haꞌe vaꞌe ma Vexaꞌi raꞌy rami hakua mokoĩ vaꞌeri teju-jagua rami ijayvu vaꞌe.
66,13,12,"Jypygua vixo poꞌakaa rupi oiko henonde. Haꞌe rami vy ojapo ꞌrã yvy regua kuery vixo jypygua omboete aguã rami, ijai ijukaarã oĩ vaꞌekue gui okuera rire. Ojapo avi ꞌrã hexa pyrã tuvixa vaꞌe. Haꞌe rami vy yva gui omboguejy ꞌrã tata yvy katy, avakue oexaa py. Vixo renonde hexa pyrã ojapo aguã ombopoꞌakaague rupi ombotavy ꞌrã yvy regua kuery. Haꞌe rami vy haꞌe kuery pe ojapo uka ꞌrã vixo raꞌangaarã, kyxe guaxu py omboguaiague gui oikove ju vaꞌekue pegua ae. Ombopoꞌaka avi vixo raꞌangaa omopytuẽ aguã. Haꞌe ramo haꞌangaa ijayvu, haꞌe ojuka uka guive haꞌangaa ombojerovia eꞌỹ vaꞌe kuery. Pavẽ re omoĩ uka ikuaa ukaarã, ipo oiporu kuaa regua re, eꞌỹ vy hova re. Yvyĩgueve haꞌe yvatekueve, oguerekopa vaꞌe haꞌe iporiaukueꞌi, escravo haꞌe escravo eꞌỹ haꞌe javi re omoĩ, mbaꞌeve rei ovende eꞌỹ neĩ ojogua eꞌỹ aguã, ikuaa ukaa oguereko vaꞌe eꞌỹ vy. Haꞌe vaꞌe kuery re oĩ jypygua vixo rery, eꞌỹ vy hery regua número. Haꞌe nunga ma ꞌarandua oexa ukaa aguã oiko. Hiꞌarandu vaꞌe kuery toikuaa pota vixo número mbovy paa re, mbaꞌeta ava regua número ae, seiscentos e sessenta e seis."
66,14,1,
66,14,2,"Haꞌe gui peteĩ ayvu aendu yva gui onhendu vaꞌe, yy heta haꞌe yapu atã vaꞌe revovo rami, haꞌe mbaꞌepu ixã reta vaꞌe ombopua rã onhendua rami guive."
66,14,3,"Tenda oĩ vaꞌe renonde rupi oporaeia okuapy mboraei pyau, irundy temimoingo kuery haꞌe tujakueve joe opena vaꞌety renonde. Haꞌe vaꞌe mboraei ma avave rei ndoporaei kuaai, cento e quarenta e quatro mil yvy regua kuery gui ogueraa jepe pyreꞌỹ vy."
66,14,4,"Haꞌe vaꞌe kuery ma kunhague reve onhemongyꞌa eꞌỹ vaꞌe, joguereko eꞌỹ vaꞌe vy. Vexaꞌi raꞌy ooa rupi rei hupive ojeꞌoi vaꞌe. Avakue mbyte gui ojoguaa Nhanderuete haꞌe Vexaꞌi raꞌy peguarã jypyꞌigua ikuai aguã."
66,14,5,"Haꞌe kuery juru py apu oĩ eꞌỹ vaꞌe, mbaꞌeta ikyꞌa eꞌỹ vaꞌe meme."
66,14,6,"Jypygua ayvu oenduagueHaꞌe gui anjo mboae ju aexa yva mbyte rupi oveve-veve rã. Haꞌe vaꞌe ma ayvu porã arakaꞌe rã peve guarã oguereko yvy regua kuery pe omombeꞌu vaꞌerã, peteĩ-teĩ regua pe, joegua eꞌỹ-eꞌỹ, amboae rami ijayvu vaꞌe, haꞌe amboae yvy regua kuery haꞌe javi pe."
66,14,7,"Haꞌe vy ijayvu atã reve aipoeꞌi:— Pejererokyje ke Nhanderuete renonde, pemboete guive, mbaꞌeta ovaẽ ma nhombopaga aguã hora. Pembojerovia yva, yvy, yeꞌẽ haꞌe yvu ikuai vaꞌe apoare — heꞌi."
66,14,8,"Mokoĩa ayvu oenduagueHaꞌe vaꞌe rire ou anjo mboae, mokoĩa vaꞌe. Haꞌe vaꞌe ju aipoeꞌi:— Hoꞌa, hoꞌapa ma Babilônia tetã guaxu. Mbaꞌeta haꞌe vaꞌe tetã ma vinho omeꞌẽ vaꞌekue yvy regua kuery haꞌe javi oyꞌu aguã. Haꞌe vaꞌe ma poxya, Babilônia pygua kuery itavy reiague re ou vaꞌe."
66,14,9,"Mboapya ayvu oenduagueHaꞌe vaꞌe rire ou anjo mboae ju, mboapya vaꞌe. Haꞌe vaꞌe ma ijayvu atã reve aipoeꞌi:— Vixo vaikue haꞌe haꞌangaa mbojeroviaa kuery rova re, eꞌỹ vy ipo re ikuaa ukaarã omoĩmbaa vaꞌekue ma oyꞌu ꞌrã vinho Nhanderuete poxya regua. Haꞌe nunga ma omoirũ eꞌỹ re oguereko katu vaꞌekue. Karo ipoxya oĩa gui ae ꞌrã haꞌe kuery oyꞌu. Haꞌe rami vy tata enxofre revegua py ikuai axy ꞌrã anjo ikyꞌa eꞌỹ vaꞌe kuery haꞌe Vexaꞌi raꞌy renonde."
66,14,11,Haꞌe kuery ikuai axya gui hataxĩ ojeupi ꞌrã arakaꞌe rã peve guarã. Vixo vaikue haꞌe haꞌangaa mbojeroviaa kuery re hery omoĩa vaꞌekue ma ara py haꞌe pyávy opytuꞌu eꞌỹ re ikuai axy riae ꞌrã — heꞌi.
66,14,12,Haꞌe rami oiko rã ikyꞌa eꞌỹ vaꞌe kuery toexa uka oĩ atãa. Haꞌe kuery ma Nhanderuete ayvu haꞌe Jesus re ojeroviaa rupi ikuai vaꞌe.
66,14,13,"Irundya ayvu oenduagueHaꞌe ramo yva gui aendu peteĩ ayvu:— Embopara ke: Ovyꞌa ete ꞌrã okuapy aỹ guive Senhor re omano vaꞌe kuery — heꞌi vaꞌe.Haꞌe ramo Nheꞌẽ ombovai:— Anhetẽ, mbaꞌeta haꞌe kuery opytuꞌu ꞌrã ombaꞌeapoague gui. Heko porãague repy ojekuaa avi ꞌrã haꞌe kuery reve — heꞌi."
66,14,14,
66,14,15,"Haꞌe gui ma Nhanderuete ro ikyꞌa eꞌỹ vaꞌe gui oẽ ouvy anjo mboae. Haꞌe vaꞌe ma ojapukai reve aipoeꞌi arai áry oguapy oiny vaꞌe pe:— Mbaꞌety yvy regua ijajupa ma. Eraa ke nde-foiceꞌi haꞌe emonoꞌõ, mbaꞌeta remonoꞌõ aguã hora ovaẽ ma. — heꞌi."
66,14,16,Haꞌe ramo arai áry oguapy oiny vaꞌe yvy áry rupi foiceꞌi py ijaju vaꞌe ojaya vy omonoꞌõmba yvy gui.
66,14,17,Uva omonoꞌõa rã oexaagueHaꞌe gui yva re Nhanderuete ro ikyꞌa eꞌỹ vaꞌe oĩ vaꞌe gui oẽ ouvy anjo mboae. Haꞌe vaꞌe voi foiceꞌi haimbe vaꞌe oguereko opo py.
66,14,18,"Haꞌe gui altar yvýry gui peteĩ oẽ anjo mboae ju, tata re opena vaꞌety. Haꞌe vaꞌe ma foiceꞌi haimbe vaꞌe revegua pe ijayvu atã vy aipoeꞌi:— Eraa ke nde-foiceꞌi haimbe vaꞌe, haꞌe emonoꞌõ uva yvy regua hembypy gui, mbaꞌeta uva ijajupa ma — heꞌi."
66,14,19,"Haꞌe ramo yvy áry rupi anjo foiceꞌi omboaxa vy yvy re uva rembypy ikuai vaꞌe gui ojaya hiꞌa. Haꞌe rami vy uvaꞌa ma peteĩ onhami atyrã tuvixa vaꞌe oĩ vaꞌe py omombopa, Nhanderuete opoxya rupi nhombopaga aguã."
66,14,20,"Haꞌe ramo uva onhamia tetã gui mombyryꞌi. Haꞌe ramo onhamiaty gui onheẽ tuguy. Kavaju juruxã peve tyguaxu, haꞌe trezentos quilometro-a rupi peve oxyry."
66,15,1,"Sete nhomoingo axyarã omboua ta ramo oexaagueHaꞌe gui aexa rã yva re ojekuaa hexa pyrã tuvixa vaꞌe mboae, nhomondyipaarã. Mbaꞌeta sete anjo ikuai, sete nhomoingo axyarã rerua. Haꞌe vaꞌe nhomoingo axya ma opa vygua, mbaꞌeta haꞌe nunga py opa ꞌrã Nhanderuete opoxya rupi joguerekoa."
66,15,2,"Moisés haꞌe Vexaꞌi raꞌy poraei oporaeia okuapy rã oenduagueHaꞌe gui peteĩ yupa aexa vidro guigua rami ojekuaa vaꞌe, tata re irũ vaꞌe. Haꞌe vaꞌe áry ma mbaꞌemo vai re ipoꞌaka vaꞌekue ikuai: vixo vaikue re, haꞌangaa, haꞌe hery regua número omoĩa ꞌrã vaꞌekue re. Haꞌe vaꞌe kuery ma Nhanderuete pegua mbaꞌepu ixã reta vaꞌe oupi reve"
66,15,3,"oporaei okuapy Nhanderuete rembiguai Moisés haꞌe Vexaꞌi raꞌy poraei. Haꞌe rami vy aipoeꞌi:— Senhor Oreruete Ndepoꞌakapa vaꞌe, mbaꞌemo rejapo vaꞌe ma tuvixa haꞌe iporã vaꞌe meme. Reikoa haꞌe javi rupi ndereko porãa anhetẽ rupigua meme rexa uka. Yvy regua kuery Ruvixave reiko!"
66,15,4,"Senhor, mavaꞌe tu nderery oendu vy nanemboetei ꞌrã ojererokyjea rupi? Mbaꞌeta ndee anho ikyꞌa eꞌỹ vaꞌe reiko. Haꞌe nunga rupi yvy regua kuery haꞌe javi ꞌrã nerenonde ou nemboete aguã, ndereko porãa ojekuaa ma rire — heꞌi okuapy."
66,15,5,"Nhanderuete nhomoingo axyarã ombou rã oexaagueHaꞌe vaꞌe rire amaꞌẽ jevy rã yva re ombojeroviaaty ikyꞌa eꞌỹ vaꞌe ojepeꞌa, haꞌe Nhanderuete ayvu ryru opy oĩa gui ojekuaa."
66,15,6,"Haꞌe gui ikyꞌa eꞌỹ vaꞌe ropy gui sete anjo kuery oẽ ouvy sete nhomoingo axyarã rerua. Haꞌe vaꞌe kuery ma ajukue porãve xiĩ rei hexakã vaꞌe py onhemonde, ajukue raꞌykue ouro guigua opexo rupi ojokua reve."
66,15,7,Haꞌe ramo sete anjo ikuai vaꞌe po py irundy temimoingo kuery vaꞌe regua peteĩ omboaxa sete hyꞌaꞌi ouro guigua. Haꞌe vaꞌe ma tynyẽ Nhanderuete rakaꞌe rã peve oiko vaꞌerã poxya.
66,15,8,"Haꞌe gui ikyꞌa eꞌỹ vaꞌe ropy rupi tynyẽ Nhanderuete rexakã haꞌe ipoꞌakaa guigua hataxĩ. Haꞌe ramo avave rei ndaꞌevei ranhe oike aguã, sete nhomoingo axyarã sete anjo oguereko vaꞌe oiko eꞌỹa ja."
66,16,1,"Jypygua nhomoingo axyarã ombou rã oexaagueHaꞌe gui peteĩ ayvu aendu oo ikyꞌa eꞌỹ vaꞌe gui onhendu atã vaꞌe. Haꞌe rami vy sete anjo ikuai vaꞌe pe aipoeꞌi:— Tapeo, sete hyꞌaꞌi pereko vaꞌe gui penhoẽ yvy re Nhanderuete poxya rexa ukaarã — heꞌi."
66,16,2,Haꞌe ramo anjo jypygua oẽ ovy vy hyꞌaꞌi py oĩ vaꞌe onhoẽ yvy re. Haꞌe vaꞌe gui ma oiko ai vaikue. Haꞌe ramo vixo vaikue guigua kuaa ukaarã avakue omoĩa haꞌe haꞌangaa ombojerovia vaꞌekue re oiko imoingo axyarã.
66,16,3,Mokoĩa nhomoingo axyarã ombou rã oexaagueHaꞌe gui anjo mokoĩa vaꞌe ma yeꞌẽ áry ju onhoẽ hyꞌaꞌi gui. Haꞌe vaꞌe gui ma omano vaꞌekue ruguy rami yy oiko. Haꞌe ramo yeꞌẽ rupi temimoingo ikuai vaꞌe omanomba.
66,16,4,Mboapya nhomoingo axyarã ombou rã oexaagueHaꞌe gui anjo mboapya vaꞌe ma yakã haꞌe yvu ikuai vaꞌe áry ju onhoẽ hyꞌaꞌi gui. Haꞌe vaꞌe gui ma tuguy ojeapo.
66,16,5,"Haꞌe ramo aendu yy re anjo opena vaꞌe aipoeꞌi rã:— Ndee ma heko porã vaꞌe, aỹ reiko haꞌe yma guive reiko vaꞌekue, Ndekyꞌa eꞌỹ ete vaꞌe, mbaꞌeta haꞌe nunga py ma haꞌevea rami renhombopaga. Haꞌe kuery ma ikyꞌa eꞌỹ vaꞌe haꞌe profeta kuery ruguy omoẽ uka rire haꞌe kuery pe ju remeꞌẽ tuguy oyꞌu aguã. Haꞌe nunga py haꞌevea rami rembopaga — heꞌi."
66,16,7,"Haꞌe gui aendu avi altar gui ombovai vaꞌe:— Anhetẽ, Senhor Oreruete Ndepoꞌakapa vaꞌe. Anhetẽ vaꞌe haꞌe haꞌevea rami meme renhombopaga — heꞌi."
66,16,8,Irundya nhomoingo axyarã ombou rã oexaagueHaꞌe gui irundya anjo ma kuaray re ju onhoẽ hyꞌaꞌi gui. Haꞌe vaꞌe gui ma kuaray oapy avakue tata py.
66,16,9,"Haꞌe ramo kuaray aku gui okaipa vy ijayvu vaikue okuapy Nhanderuete rery re, imoingo axyarã ombou aguã re ipoꞌaka vaꞌe ramo. Haꞌe rami teĩ ndojeko rerovai guive omboete aguã."
66,16,10,"Peteĩ nhiruĩa nhomoingo axyarã ombou rã oexaagueHaꞌe gui anjo peteĩ nhiruĩa vaꞌe ma vixo vaikue renda openaaty re ju onhoẽ hyꞌaꞌi gui. Haꞌe vaꞌe gui ma vixo openaa haꞌe javi rupi pytũmba. Haꞌe rã avakue haxy vaꞌe oendu vy oixuꞌupa oapekũ, ai vaikue gui ojexavai vy ijayvu vai okuapy Nhanderuete yva pygua re. Haꞌe rami teĩ opa marã rei ikuaia gui ma ndojeko rerovai guive."
66,16,12,"Mboapy memea nhomoingo axyarã ombou rã oexaagueHaꞌe gui anjo mboapy memea vaꞌe ma Eufrates yakã guaxu áry ju onhoẽ hyꞌaꞌi gui. Haꞌe vaꞌe gui ma yy ipirupa peteĩ tape oĩ aguã, kuaray oua katy gui huvixave kuery ou aguã."
66,16,13,"Haꞌe ramo amaꞌẽ rã teju-jagua, vixo vaikue haꞌe profeta ramigua juru gui ma mboapy nheꞌẽ vai oẽ juꞌi rami ojekuaa vaꞌe."
66,16,14,"Haꞌe vaꞌe nheꞌẽ ma anha kuery meme, hexa pyrã apoarã ikuai. Haꞌe kuery ojeꞌoi ꞌrã yvy jave re huvixa kuery ikuai vaꞌea rupi omonoꞌõmba heruvy aguã, Nhanderuete Ipoꞌakapa vaꞌe re opuꞌã rei okuapy aguã, mbaꞌeta hiꞌára tuvixave vaꞌe ovaẽ rã."
66,16,15,"— Maꞌẽ, xee ma imonda vaꞌe rami ꞌrã aju xapyꞌa. Ovyꞌa ete ꞌrã xerarõ vy oao py onhemonde riae vaꞌe, ipire reia rupi oiko eꞌỹ aguã, oexa pavẽ rã oxĩmba eꞌỹ aguã — heꞌi."
66,16,16,"Haꞌe gui anha kuery nheꞌẽ ma peteĩ henda py omonoꞌõmba huvixa kuery, hebraico ayvu py Armagedom ꞌepy vaꞌea py."
66,16,17,"Sete-a nhomoingo axyarã ju ombou rã oexaagueHaꞌe gui anjo sete-a vaꞌe ma yvate rupi onhoẽ hyꞌaꞌi gui. Haꞌe vaꞌe jave py ayvu atã onhendu oo ikyꞌa eꞌỹ vaꞌe py, tenda openaaty oĩ vaꞌe yvyꞌiry gui. Haꞌe vy— Ojeupitypa ma — heꞌi."
66,16,18,"Haꞌe gui oiko overa, ayvu haꞌe yapu. Oiko avi yvy ryryi atã tuvixa vaꞌe. Haꞌe vaꞌe ramigua yvy ryryi ma yvy re ikuaia ypyꞌi guive ndoikoi teri vaꞌekue."
66,16,19,Haꞌe vaꞌe gui ma tetã guaxu mboapy henda rupi ojaꞌo. Hoꞌapa avi kovaꞌe yvy re tetã ikuai vaꞌe. Mbaꞌeta Babilônia tetã guaxu re Nhanderuete oikuaa pota vy omboyꞌu vinho ipoxya oĩa karo gui.
66,16,20,"Haꞌe ramo ypaꞌũ haꞌe javi okanhymba, yvyty ikuai vaꞌe voi ndojouavei."
66,16,21,"Haꞌe gui avakue áry hoꞌa yva gui amandau tuvixa vaꞌe, trinta quilo raxa vaꞌe meme. Haꞌe ramo amandau gui ojexavai vy ijayvu vai okuapy Nhanderuete re, imoingo axyarã ombou vaꞌekue tuvixa ramo."
66,17,1,"Kunha itavy rei ete vaꞌe oexaagueHaꞌe gui anjo kuery sete hyꞌaꞌi oguereko vaꞌe regua peteĩ ou. Haꞌe vaꞌe ma ijayvu vy aipoeꞌi xevy:— Enhemboja ke ejuvy, aexa uka ta kunha itavy rei ete vaꞌe ombopagaa rã. Haꞌe vaꞌe ma yy heta vaꞌe áry oguapy oiny vaꞌe."
66,17,2,Hexeve huvixave yvy re ikuai vaꞌe itavy rei vaꞌekue. Kunha vaꞌe itavy reia vinho ma yvy regua kuery oyꞌu vy okaꞌupa vaꞌekue — heꞌi.
66,17,3,Haꞌe gui nheꞌẽ re aiko reve anjo xereraa peteĩ henda tekoa eꞌỹa py. Haꞌe py ma kunha vaꞌe aexa peteĩ vixo pytã vaꞌe kupe áry oguapy oiny rã. Haꞌe vaꞌe vixo re ma tery ndaꞌevei ete vaꞌe oĩmba. Sete inhakã haꞌe dez hakua vaꞌe hiꞌaĩ.
66,17,4,"Kunha vaꞌe ma púrpura haꞌe pytã vaꞌe py onhemonde vaꞌe. Ouro guigua py ojegua, ita hepyve vaꞌe haꞌe pérola guigua py. Opo py oguereko peteĩ karo ouro guigua. Haꞌe vaꞌe ma ojeguarupy anho tynyẽ, itavy reia rupi onhemongyꞌapaague."
66,17,5,"Kunha vaꞌe rova re ma peteĩ tery oĩ oikuaa pyrã eꞌỹ: “ |yhwh{Babilônia tetã guaxu, itavy rei vaꞌe kuery xy, haꞌe yvy re ojeguarupy omoingo vaꞌety” heꞌia."
66,17,6,Aexa rã kunha vaꞌe ma Jesus regua mombeꞌua kuery ikyꞌa eꞌỹ vaꞌe ruguy oyꞌu vy okaꞌu vaꞌekue. Haꞌe nunga aexa vy anhemondyi vaipa.
66,17,7,"Haꞌe ramo anjo aipoeꞌi xevy:— Mbaꞌe re tu renhemondyi ri? Amombeꞌu porãve ta kunha vaꞌe reko reikuaa eꞌỹ vaꞌekue, haꞌe vixo sete inhakã haꞌe dez hakua vaꞌe kunha reraa reko guive."
66,17,8,"Vixo rexa vaꞌe ma yma oiko vaꞌekue ri aỹ noĩvei, haꞌe gui yvykua gui oẽ aguã rami ju oiko, haꞌe okanhy aguã rami guive. Haꞌe rã yvy regua kuery yvy itui ypyꞌi guive kuaxia tekove oguereko vaꞌe kuery rery oĩa re hery nomboparaaia vaꞌe, haꞌe kuery oexa ꞌrã vixo oiko vaꞌekue ri noĩvei vaꞌe ojekuaa ju rã. Haꞌe gui vixo oiko vaꞌekue ri noĩvei vaꞌe ojekuaa ju rã rã yvy regua kuery oexa ꞌrã okuapy, yvy itui ypyꞌi guive kuaxia tekove oguereko vaꞌe kuery rery oĩa re hery nomboparaaia vaꞌe kuery ae. Haꞌe kuery oexa vy onhemondyipa ꞌrã okuapy."
66,17,9,— Haꞌe nunga ma hiꞌarandu vaꞌe kuery oikuaa aguã: Vixo akã sete ikuai vaꞌe ma sete yvyty. Haꞌe vaꞌe yvyty áry ae kunha vaꞌe oguapy oiny. Sete huvixave guive ikuai.
66,17,10,"Haꞌe kuery vaꞌe regua peteĩ nhiruĩ ma noĩvei ma. Peteĩ ju aỹ oikove, haꞌe rã amboae ma ndoikoi teri. Haꞌe vaꞌe ma ojekuaa vy areꞌỹꞌi re ꞌrã oiko, henonderã omoĩ ma voiague rami vy."
66,17,11,Haꞌe gui vixo yma oiko vaꞌekue ri aỹ noĩvei vaꞌe ae ꞌrã oiko huvixave oito-a vaꞌerã. Sete ikuai vaꞌe gui ꞌrã oiko. Haꞌe rami avi okanhy aguã rami oiko.
66,17,12,Haꞌe gui dez hakua rexa vaꞌe ma dez huvixave ikuai. Haꞌe vaꞌe kuery ma nombopoꞌakaai teri. Vixo reve vy mae ma ꞌrã ipoꞌaka huvixa ikuai aguã. Peteĩ hora eteꞌi ꞌrã oĩ.
66,17,13,Haꞌe vaꞌe kuery ma peteĩ rami meme ꞌrã onhembopyꞌa. Haꞌe rami vy vixo pe omboaxa ꞌrã opoꞌakaa joguereko aguã.
66,17,14,"Haꞌe kuery opuꞌã ꞌrã okuapy Vexaꞌi raꞌy re. Haꞌe rami teĩ haꞌe kuery re Vexaꞌi raꞌy ipoꞌaka ꞌrã, mbaꞌeta senhor ikuai vaꞌe Senhor, haꞌe huvixave ikuai vaꞌe Ruvixave. Hexevegua kuery ipoꞌaka avi ꞌrã, hexe anho ojerovia vaꞌe, oiporavo haꞌe oenoĩ vaꞌekue ikuai vy — heꞌi."
66,17,15,"Haꞌe gui aipoeꞌive ju xevy:— Kunha itavy rei vaꞌe oguapy oinya yy ma joegua eꞌỹ-eꞌỹ vaꞌe, heta vaꞌe kuery, amboae yvy regua, haꞌe amboae rami ijayvu vaꞌe kuery."
66,17,16,"Haꞌe gui vixo haꞌe dez hakua rexa vaꞌekue ma ndaꞌijaꞌei ꞌrã okuapy kunha itavy rei vaꞌe re. Haꞌe rami vy oipeꞌapa ꞌrã heravy mbaꞌemo oguereko vaꞌekue. Hoꞌupa ꞌrã hoꞌokue, haꞌe gui oapypa ꞌrã guive tata py."
66,17,17,"Mbaꞌeta haꞌe kuery pyꞌa re Nhanderuete ae ꞌrã omoĩ haꞌe oipota vaꞌe ojapo aguã. Haꞌe ramo peteĩ rami meme ꞌrã vixo pe omboaxa ipoꞌaka aguã, Nhanderuete ijayvuague ojeupitypa peve."
66,17,18,Kunha rexa vaꞌekue ma tetã guaxu yvy regua huvixave kuery re ipoꞌaka vaꞌe.
66,18,1,“Babilônia tetã oitya ma” ꞌea rã oenduagueHaꞌe vaꞌe rire ma amaꞌẽ rã yva gui oguejy amboae anjo ipoꞌaka ete vaꞌe. Haꞌe vaꞌe rexakãa ma yvy jave re oexape.
66,18,2,"Haꞌe gui ojapukai vy aipoeꞌi:— Oitya, oitypaa ma Babilônia tetã guaxu. Anha kuery ikuai atyrã rive opyta, opa marãgua nheꞌẽ vai kuarã, haꞌe guyra ojeguarupy haꞌeveꞌỹ vaꞌe onhemi atyrã."
66,18,3,Mbaꞌeta Babilônia pygua kuery itavy reia re imbopagaarã vinho ma yvy regua kuery haꞌe javi oyꞌu. Hexeve yvy regua huvixave kuery itavy rei avi vaꞌekue. Yvy regua mbaꞌemo vendea kuery voi ojoupa vaꞌekue Babilônia pygua kuery itavy reia gui.
66,18,4,"Haꞌe gui amboae ayvu ju aendu yva gui aipoeꞌi vaꞌe:— Xevygua kuery, pejepeꞌa ke haꞌe kuery mbyte gui, haꞌe kuery ojejavya rupi pendekuai eꞌỹ aguã, haꞌe kuery moingo axyarã pendere voi oiko eꞌỹ aguã — heꞌi."
66,18,5,Mbaꞌeta haꞌe kuery ojejavya ma yva re peve ojekuaa. Haꞌe ramo Nhanderuete oikuaa pota ae ma teko vai rupi ikuaia re.
66,18,6,"Tomoingo axya ete haꞌe kuery nhomoingo axyague rekovia, tombopaga raxaave guive ojapoague re. Karo py haꞌe kuery nhomongaꞌu aguã omoirũague py ae ju tomoirũave ete haꞌe kuery oyꞌu aguã."
66,18,7,"Haꞌe kuery ojejou porã haꞌe itavy reiague re tomboekoviaa ojexavai haꞌe ojaeꞌo aguã rami, mbaꞌeta ojeupe ae “Xee ma huvixa kunha rami aguapy ainy. Imeveꞌỹ vaꞌe xee ndaikoi. Neĩ peteĩ henda py naendui ꞌrã xembojaeꞌoarã” heꞌi rire."
66,18,8,"Haꞌe nunga rupi peteĩ ára pyve ꞌrã ou imoingo axyarã. Oiko ꞌrã ijukaarã, imbojaeꞌoarã haꞌe karuai. Haꞌe gui okaipa ꞌrã tata py, mbaꞌeta Senhor Nhanderuete imbopagaarã oiko vaꞌe ma ipoꞌaka."
66,18,9,"Babilônia tetã oguerovyꞌa vaꞌekue ipyꞌa vai rã oexaagueHaꞌe gui yvy regua huvixave kuery oexa ꞌrã okuapy Babilônia tetã okai rã hataxĩ ojeupi vaꞌe. Haꞌe rami vy ojaeꞌo haꞌe ipyꞌa vai ꞌrã, haꞌe kuery reve itavy rei haꞌe opa marã ovyꞌa rire."
66,18,10,"Haꞌe vaꞌe kuery ma imbojexavaia gui okyje vy tetã gui mombyry ikuaia gui ꞌrã omaꞌẽ okuapy. Haꞌe vy aipoeꞌi ꞌrã:— Ndaꞌevei, ndaꞌevei ete teĩ. Ndee tetã guaxu Babilônia, tetã ipoꞌakapa reiko vaꞌekue ri peteĩ hora pyve oiko nembopagaarã — heꞌi ꞌrã okuapy."
66,18,11,"Yvy regua mbaꞌemo vendea kuery voi haꞌe nunga oexa vy ojaeꞌo haꞌe ipyꞌa vai ꞌrã okuapy, mbaꞌeta avave rei ndojoguaavei ma ꞌrã ovende vaꞌerã oguereko vaꞌekue. Ovende vaꞌerã oguereko vaꞌekue ma povaꞌe: ouro guigua, prata, ita hepyve vaꞌe, pérola, haꞌe ajukue iporãve vaꞌe guigua, púrpura, seda haꞌe pytã vaꞌe guigua, opa mbaꞌe marfim gui ojapo pyre, opa marãgua tenda, mesa, haꞌe nunga haꞌe javi yvyra hepyve vaꞌe gui ojapo pyre, overa vaꞌe, ferro haꞌe mármore guigua,"
66,18,13,"canela heakuã porã vaꞌe, mbaꞌemo irũrã, heakuã porã vaꞌe oapy pyrã, moã jaikyty vaꞌe nunga, bálsamo, vinho, azeite, trigo, trigo raꞌyĩgue, vaka, vexaꞌi, kavaju, karóxa haꞌe escravo kuery, avakue oikove vaꞌe ae."
66,18,14,"Yvyraꞌa ijaju nhavõ hoꞌuxe vai vaꞌekue ma jipovei ma ꞌrã ndea py. Ndevy pe jipovei ma ꞌrã mbaꞌemo hepyve vaꞌe, ojou porãmby ikuai vaꞌe, haꞌe nunga ndojouavei ma ꞌrã ndea py."
66,18,15,"Haꞌe nunga vendea kuery omboekoviaa rupi ojoupa vaꞌekue ma mombyry gui ꞌrã omaꞌẽ okuapy, nembojexavaia gui okyje vy. Ojaeꞌo reve ipyꞌa vai vy"
66,18,16,"aipoeꞌi ꞌrã okuapy:— Ndaꞌevei, ndaꞌevei ete teĩ tetã guaxu pe. Mbaꞌeta ajukue iporãve vaꞌe py anho haꞌe kuery onhemonde vaꞌekue, púrpura haꞌe pytã vaꞌe py. Ijegua vaꞌekue ouro, ita hepyve vaꞌe haꞌe pérola guigua py."
66,18,17,"Haꞌe rami teĩ peteĩ hora pyve oguerekopa vaꞌekue okanhymba — heꞌi ꞌrã okuapy.Haꞌe gui kanoã ja kuery yy rupi oguata vaꞌe, kanoã mboguataa kuery, haꞌe yeꞌẽ rupi ombaꞌeapo vaꞌe kuery haꞌe javi ma mombyry gui avi ꞌrã omaꞌẽ okuapy. Haꞌe rami vy tetã okai rã hataxĩ ojeupi vaꞌe oexa vy ojapukai ꞌrã:— Mbaꞌe nunga tetã tu pevaꞌe tetã guaxu iporãague rami iporã vaꞌe? — heꞌi ꞌrã okuapy."
66,18,19,Haꞌe kuery oakã re yvy kuꞌi omombo-mombo reve ojaeꞌo haꞌe ipyꞌa vai ꞌrã. Haꞌe vy ojapukai ꞌrã:
66,18,20,"Haꞌe nunga rupi yva pygua kuery, pevyꞌa ke. Haꞌe peẽ kuery ikyꞌa eꞌỹ vaꞌe, apóstolo haꞌe profeta kuery voi ke pevyꞌa, mbaꞌeta Nhanderuete ombopaga ma penemoingo axyare."
66,18,21,“Babilônia ivaipa ae ma” ꞌea rã oenduagueHaꞌe gui peteĩ anjo imbaraeteve vaꞌe oupi peteĩ ita mbaꞌemo monguꞌia rami tuvixa vaꞌe. Haꞌe rami vy yeꞌẽ mbyte py omombo. Haꞌe vy aipoeꞌi:— Guĩ rami ꞌrã oitya Babilônia tetã guaxu. Avave rei ndojouavei ꞌrã.
66,18,22,"Ndea py noenduavei ꞌrã mbaꞌepu ixã reta vaꞌe mbopua, imbaꞌepu vaꞌe, neĩ mimby haꞌe mimby guaxu monheꞌẽa. Ndojekuaavei ꞌrã mbaꞌemo py ombaꞌeapo vaꞌe rembiapo. Ndea py noenduavei ꞌrã mbaꞌemo raꞌyĩgue monguꞌia revovo."
66,18,23,"Ndea py naexakãvei ma ꞌrã tataendy, omenda ta vaꞌe kuery ayvu voi noenduavei ꞌrã. Ndevy mbaꞌemo ovende vaꞌe ma yvateve ikuai vaꞌekue yvy re, mbaꞌeta yvy regua kuery haꞌe javi rembotavypa vaꞌekue nembaꞌevykya py."
66,18,24,"Haꞌe vaꞌe tetã py ae omoẽa profeta kuery ruguy, ikyꞌa eꞌỹ vaꞌe kuery haꞌe yvy re ojukaa vaꞌekue haꞌe javi ruguy."
66,19,1,"Yva re ovyꞌa okuapy vaꞌe oexaagueHaꞌe nunga oiko rire ma yva re peteĩ ayvu atã aendu heta vaꞌe kuery ijayvua rami. Haꞌe vy aipoeꞌi:— Aleluia! Jaa jepe aguã, hexakãa haꞌe poꞌakaa ma Nhanderuete guigua meme."
66,19,2,"Anhetẽ rupi, haꞌevea rami meme nhombopaga, mbaꞌeta ombopaga ma kunha itavy rei ete vaꞌekue. Haꞌe vaꞌe ma itavy reia py omongyꞌapa vaꞌekue yvy regua kuery, haꞌe opo py ae Nhanderuete rembiguai kuery ruguy omoẽ vaꞌekue teĩ ombopaga ma haꞌe nungakue re — heꞌi."
66,19,3,Aipoeꞌive ju:— Aleluia! Kunha okaia gui hataxĩ opuꞌã ꞌrã arakaꞌe rã peve — heꞌi.
66,19,4,Haꞌe ramo vinte e quatro tujakueve joe opena vaꞌety haꞌe irundy temimoingo kuery ma guenapyꞌã re ikuai vy omboete avi okuapy Nhanderuete tenda py oguapy oiny vaꞌe. Haꞌe vy— Anhetẽ ete. Aleluia! — heꞌi okuapy.
66,19,5,"Haꞌe gui peteĩ ayvu onhendu tenda oĩa gui:— Nhanderuete rembiguai pendekuai vaꞌe, pembojerovia ke, henonde pejererokyjea rupi pendekuai vaꞌe haꞌe javi, yvyĩgueve haꞌe yvatekueve — heꞌi."
66,19,6,"Peteĩ ayvu aendu avi heta vaꞌe kuery ijayvua rami, yy tuvixa vaꞌe haꞌe yapu atã vaꞌe revovo rami. Haꞌe vy aipoeꞌi:— Aleluia! Mbaꞌeta Senhor Nhanderuete Ipoꞌakapa vaꞌe ae oĩ Joguerekoarã."
66,19,7,"Javyꞌa ke, japoraei haꞌe ixupe “Hexakãmba vaꞌe” jaꞌe, mbaꞌeta ovaẽ ma Vexaꞌi raꞌy omenda aguã ára. Taꞌyxyrã onhemoatyrõmba ma guive,"
66,19,8,"mbaꞌeta haꞌe vaꞌe onhemonde aguã ma ajukue iporãve, hexakã haꞌe ikyꞌa eꞌỹ vaꞌe omeꞌẽa — heꞌi okuapy. Mbaꞌeta ajukue iporãve vaꞌe ma ikyꞌa eꞌỹ vaꞌe kuery teko porã rupi ikuaia."
66,19,9,Haꞌe ramo anjo aipoeꞌi xevy:Aipoeꞌive ju:— Povaꞌe nunga ma Nhanderuete ayvu anhetẽ vaꞌe — heꞌi.
66,19,10,"Haꞌe ramo ipy yvyꞌiry xerenapyꞌã re aĩ amboete aguã. Haꞌe rami teĩ aipoeꞌi xevy:— Maꞌẽ, ejapo eme evoko rami. Xee voi ndee rami tembiguai aiko, nde-irmão kuery Jesus regua omombeꞌua rupi ikuai vaꞌe rami. Nhanderuete anho tema emboete. Mbaꞌeta profeta kuery pe Nheꞌẽ oikuaa uka vaꞌe ma Jesus regua ae."
66,19,11,"Vixo vaikue haꞌe profeta ramigua re Cristo ipoꞌaka rã oexaagueHaꞌe gui amaꞌẽ rã yva ojepeꞌa, haꞌe oẽ ouvy peteĩ kavaju xiĩ. Hiꞌárygua pe ma “Ojeroviapy haꞌe Anhetẽ vaꞌe” ꞌea. Haꞌe vaꞌe ma haꞌevea rami joguereko, haꞌe teko porã rupi opuꞌã ꞌrã joe."
66,19,12,"Hexa ma tata rami hendy. Inhakã re ma coroa heta oĩ. Hexe ipara oiny peteĩ tery avave rei ndoikuaai vaꞌe, haꞌe anho eꞌỹ vy."
66,19,13,Ijao ma tuguy py omopytã mbyre. Hery oenoĩa ma Nhanderuete ayvu.
66,19,14,"Hakykue jogueru yva pygua xondaro kuery. Haꞌe vaꞌe kuery voi kavaju xiĩ vaꞌe áry ikuai, haꞌe ajukue xiĩ rei ikyꞌa eꞌỹ vaꞌe py onhemonde vaꞌe."
66,19,15,"Herekoa juru gui ma peteĩ kyxe guaxu haimbe vaꞌe oẽ, haꞌe vaꞌe py yvy regua kuery omoingo axy aguã. Haꞌe rami vy omoꞌarandu ꞌrã po pygua ferro guigua py, haꞌe onhami ꞌrã uva Nhanderuete Ipoꞌakapa vaꞌe poxya rupi."
66,19,16,"Ijao puku re, haꞌe hetyma re ma peteĩ tery ipara oiny: “ |yhwh{Huvixave ikuai vaꞌe Ruvixave, haꞌe senhor ikuai vaꞌe Senhor” heꞌia vaꞌe."
66,19,17,"Haꞌe gui peteĩ anjo aexa kuaray áry opuꞌã hoꞌamy vaꞌe. Haꞌe vaꞌe ma ojapukai atã reve ijayvu yva mbyte rupi guyra oveve vaꞌe haꞌe javi pe. Haꞌe vy aipoeꞌi:— Peju ke, pendeaty Nhanderuete ngaru tuvixa vaꞌe ojapoa py,"
66,19,18,"peꞌu aguã huvixave roꞌokue, xondaro ruvixa, ipoꞌakakueve, kavaju haꞌe hiꞌárygua kuery roꞌokue, opa marãgua roꞌokue, escravo haꞌe escravo eꞌỹ, yvyĩgueve haꞌe yvatekueve roꞌokue guive — heꞌi."
66,19,19,"Haꞌe gui ma aexa rã vixo vaikue haꞌe yvy regua huvixave kuery onoꞌõ okuapy, haꞌe kuery pegua xondaro kuery reve. Haꞌe vaꞌe kuery ma kavaju áry oĩ vaꞌe rovai opuꞌã aguã onoꞌõ okuapy, ixupegua kuery rovai guive."
66,19,20,"Haꞌe rami teĩ vixo ombotya nhuã py, profeta ramigua guive. Haꞌe vaꞌe ma vixo renonde hexa pyrã ojapo vy ombotavy vaꞌekue vixo raꞌangaa mbojeroviaa kuery ixuguigua kuaa ukaarã omoĩa vaꞌekue. Haꞌe kuery mokoĩve ma oikove reve omomboa yupa tata guigua, enxofre okaia py."
66,19,21,Haꞌe rã amboae kuery ma kavaju árygua ojukapa ijuru gui kyxe guaxu oẽ vaꞌe py. Haꞌe ramo hoꞌokue re ma guyra kuery oveve vaꞌe hevyatãmba.
66,20,1,"Mil maꞌetỹ re anha ombotya, haꞌe onhemboete ju vaꞌe kuery oexaagueHaꞌe gui peteĩ anjo aexa yva gui oguejy ouvy vaꞌe. Opo py ogueru yvykua rokẽ peꞌaa, haꞌe peteĩ corrente tuvixa vaꞌe guive."
66,20,2,"Haꞌe gui ojopy teju-jagua, mboi yma guive oiko vaꞌekue. Haꞌe vaꞌe ma anha Satanás. Haꞌe rami vy mil maꞌetỹ peve ojokua. Yvykua py omombo vy omboty imoiny. Okẽ re omoĩ imbojaarã, mil maꞌetỹ ojeupity eꞌỹa ja ombotavy veꞌỹ aguã yvy regua kuery. Haꞌe vaꞌe rire ma henonderã omoĩ ma voiague rami vy opoia ꞌrã xapyꞌaꞌi."
66,20,4,"Aexa avi huvixa kuery pegua tenda ikuai vaꞌe. Haꞌe vaꞌe py ma ombopoꞌaka pyre kuery oguapy okuapy joguereko aguã. Aexa avi Nhanderuete ayvu Jesus regua omombeꞌuague re ojyryvi kyxĩ mbyre kuery nheꞌẽ. Haꞌe vaꞌe kuery ma vixo vaikue haꞌe haꞌangaa nombojeroviai vaꞌekue, neĩ ixuguigua kuaa ukaarã nomoĩ ukai vaꞌekue ngova re, neĩ opo re. Haꞌe kuery oikove ju, haꞌe Cristo reve ipoꞌaka okuapy mil maꞌetỹ re. Haꞌe vaꞌe ma nhemboete jevya jypygua. Haꞌe rã omano vaꞌekue mboae ma ndoikove jevyi ꞌrã mil maꞌetỹ ojeupity eꞌỹa ja."
66,20,6,"Ovyꞌa ete, haꞌe ikyꞌa eꞌỹ vaꞌe ꞌrã ikuai jypygua nhemboete jevya py onhemboete ju vaꞌe kuery. Haꞌe vaꞌe kuery re ma omano jevy aguã ndaꞌipoꞌakai ꞌrã. Haꞌe rami ꞌrãgue py Nhanderuete haꞌe Cristo pegua sacerdote ꞌrã ikuai. Hexeve huvixa rami ꞌrã opena okuapy mil maꞌetỹ re.; , "
66,20,7,Anha opoia ma rire ombopagaa rã oexaagueHaꞌe gui mil maꞌetỹ ojeupity ma ramo Satanás opoia ꞌrã nhuã py ombotyague gui.
66,20,8,"Haꞌe ramo oẽ vy ombotavypa ꞌrã yvy regua kuery yvy apy irundyve ikuaia rupi, Gogue haꞌe Magogue ꞌepy vaꞌe. Haꞌe kuery haꞌe javi ꞌrã omboatypa joe opuꞌã aguã. Yeꞌẽ rembe re ita kuꞌi ikuai vaꞌe rami ꞌrã heta."
66,20,9,"Haꞌe ramo haꞌe kuery ma yvy jave rupi gui oguata jogueruvy vy ojokopa ꞌrã ikyꞌa eꞌỹ vaꞌe kuery rekoa, tetã Nhanderuete oayvu ete vaꞌe. Haꞌe rami teĩ yva gui tata oguejy vy omokanhymba ꞌrã."
66,20,10,Haꞌe gui anha imbotavyare omomboa ꞌrã yupa tata guigua enxofre okaia py. Haꞌe py ma oĩ avi vixo vaikue haꞌe profeta ramigua rive. Haꞌe kuery ma ara py haꞌe pyávy ojexavai ꞌrã arakaꞌe rã peve.
66,20,11,"Senhor oikuaa pota rã oexaagueHaꞌe gui ma aexa peteĩ tenda guaxu openaaty xiĩ rei vaꞌe, haꞌe hiꞌáry oguapy oiny vaꞌe guive. Haꞌe vaꞌe renonde gui ma yvy haꞌe yva regua okanhymba, ndojouavei oĩ aguã."
66,20,12,"Aexa avi omano vaꞌekue, yvatekueve haꞌe yvyĩgueve guive. Haꞌe kuery ma tenda renonde ojexa uka vy opuꞌãmba okuapy. Haꞌe ramo oipeꞌaa kuaxia para ikuai vaꞌe, haꞌe amboae kuaxia avi oipeꞌaa, tekove oguereko vaꞌe kuery rery oĩa. Haꞌe rami vy omano vaꞌekue re oikuaa potaa ꞌrã mbaꞌemo ojapoague re, kuaxia ikuai vaꞌe re ipara oĩa rami vy."
66,20,13,Yeꞌẽ gui ou ꞌrã omano vaꞌekue haꞌe py ikuai vaꞌekue. Omanogue retã gui avi ꞌrã ou. Haꞌe ramo peteĩ-teĩ re oikuaa potaa ꞌrã mbaꞌemo ojapoague re.
66,20,14,Haꞌe ramo omanogue retã py ikuai vaꞌekue omombopaa ꞌrã yupa tata guigua py. Haꞌe vaꞌe yupa tata guigua ma omano jevy aguã ae oĩ. Kuaxia para tekove oguereko vaꞌe kuery rery oĩa re amongue rery ndojouai ramo omomboa ꞌrã yupa tata guigua py.
66,21,1,
66,21,2,"Aexa avi tetã ikyꞌa eꞌỹ vaꞌe, Jerusalém pyau yva gui oguejy rã, Nhanderuetea guigua. Haꞌe vaꞌe ma iporã ete, kunhataĩ omenda ta vy omerã pe onhemoatyrõ vaꞌe rami avi."
66,21,3,Haꞌe gui peteĩ ayvu atã aendu tenda oĩa gui onhendu vaꞌe:
66,21,4,"Haꞌe rami vy omombirupa ꞌrã haꞌe kuery rexay. Omano vaꞌe jipovei ma ꞌrã, neĩ ipyꞌa vai vaꞌe voi, haxẽ vaꞌe, neĩ haxy vaꞌe voi jipovei ꞌrã, mbaꞌeta jypy guare oaxapa ma — heꞌi."
66,21,5,"Haꞌe gui tenda py oguapy oiny vaꞌe aipoeꞌi:— Maꞌẽ, opa mbaꞌe ambopyaupa ma — heꞌi.Aipoeꞌive ju:— Embopara ke povaꞌe ayvu, mbaꞌeta anhetẽ meme vy ogueroviaa aguã haꞌeve vaꞌe."
66,21,6,"Aipoeꞌive ju xevy:— Opa mbaꞌe ojeupitypa ma. Xee ma jypyꞌigua haꞌe opa vygua, mbaꞌemo mboypyare haꞌe ijapopaarã. Ijyꞌuvei vaꞌe pe ma xee ameꞌẽ rive ꞌrã yvu tekove meꞌẽa gui oyꞌu aguã."
66,21,7,Haꞌe nunga ma mbaꞌemo ogueropoꞌaka vaꞌe kuery peguarã. Xee aiko ꞌrã haꞌe kuery Ruete. Haꞌe rã haꞌe kuery ma xeraꞌy haꞌe xerajy kuery ꞌrã ikuai.
66,21,8,"Haꞌe rã okyje rei vaꞌe kuery, ojerovia eꞌỹ vaꞌe, ojou vai pyrã, jojuka vaꞌety, onhemongyꞌapa rei vaꞌe, imbaꞌevyky vaꞌe, mbaꞌemo raꞌangaa ombojerovia vaꞌe, haꞌe ijapu vaꞌe kuery haꞌe javi, haꞌe kuery rekoarã ma yupa tata guigua enxofre okaia vaꞌe. Haꞌe kuery omano jevy aguã oĩ."
66,21,9,"Jerusalém pyau regua omombeꞌu porãveagueHaꞌe gui sete anjo kuery hyꞌaꞌi sete nhomoingo axyarã tynyẽ vaꞌe oguereko vaꞌekue regua peteĩ ou. Haꞌe vaꞌe ma aipoeꞌi xevy:— Enhemboja ke ejuvy, taexa uka kunhataĩ omenda vaꞌerã, Vexaꞌi raꞌy raꞌyxyrã — heꞌi."
66,21,10,"Haꞌe rami vy nheꞌẽ re aiko reve xereraa peteĩ yvyty tuvixa haꞌe yvateve vaꞌe áry. Haꞌe vy xevy pe oexa uka Jerusalém tetã ikyꞌa eꞌỹ vaꞌe, yva Nhanderuetea gui oguejy ouvy rã."
66,21,12,"Ikora ma tuvixa haꞌe yvate ete vaꞌe. Doze okẽ oĩ. Okẽ rarõarã ma doze anjo ikuai. Okẽ re ma ipara oiny Israel kuery doze regua ikuai vaꞌe rery. Kuaray oua katy mboapy okẽ oĩ, kuaray ijapuꞌaꞌia katy ma mboapy ju, kuaray puku-a katy ma mboapy ju, haꞌe gui kuaray oikea katy ma mboapy ju oĩ."
66,21,14,Tetã kora re ma doze ita oĩ ijytarã. Haꞌe vaꞌe re ma ipara oiny Vexaꞌi raꞌy pegua apóstolo kuery doze ikuai vaꞌe rery.
66,21,15,"Xereve ijayvu vaꞌe ma peteĩ yvyra poꞌiꞌi ouro guigua oguereko mbaꞌemo oaꞌãarã, tetã, kora haꞌe okẽ oĩ vaꞌe oaꞌã aguã."
66,21,16,"Tetã ma ipuku-a oĩ vaꞌeꞌỹ, ipuku-a haꞌe ipya joo rami. Yvyra poꞌiꞌi py anjo tetã oaꞌã rã dois mil e duzentos quilômetros ipuku-a. Ipuku-a, ipya haꞌe yvatea ma joo rami meme."
66,21,17,Haꞌe gui ikora ju oaꞌã rã sessenta e cinco metros. Avakue oaꞌã jepiaty rami ae avi anjo oaꞌã.
66,21,18,"Kora ma ita jaspe gui ojapo pyre. Haꞌe rã tetã ma ouro ikyꞌa eꞌỹ vaꞌe guigua, vidro ikyꞌa eꞌỹ vaꞌe rami hexakã. Tetã kora ytarã ita ikuai vaꞌe ma ita hepyve vaꞌe opa marãgua py ijegua. Ijyta jypygua ma jaspe guigua. Mokoĩa ma safira guigua. Mboapya ma calcedônia guigua. Irundya ma esmeralda guigua. Teĩ nhiruĩa ma sardônio guigua. Mboapy memea ma sárdio guigua. Sete-a ma crisólito guigua. Oito-a ma berilo guigua. Nove-a ma topázio guigua. Dez-a ma crisópraso guigua. Onze-a ma jacinto guigua. Haꞌe gui doze-a ma ametista guigua."
66,21,21,"Doze okẽ oĩ vaꞌe ma doze pérola. Peteĩ-teĩ okẽrã ma peteĩ pérola oĩ. Tetã mbyte rupi tape guaxu oaxa vaꞌe ma ouro ikyꞌa eꞌỹ vaꞌe guigua, vidro rami hexakã."
66,21,22,"Tetã py xee ndaexai templo, mbaꞌeta templo ꞌrãgue py Senhor Nhanderuete Ipoꞌakapa vaꞌe haꞌe Vexaꞌi raꞌy oĩ."
66,21,23,"Tetã rupi kuaray neĩ jaxy nomoexakãi teĩ haꞌeve, mbaꞌeta Nhanderuete rexakã ae oexape, haꞌe Vexaꞌi raꞌy ma tataendy rami omoexakã."
66,21,24,Tetã rexakãa rupi ma amboae regua kuery ꞌrã ikuai. Haꞌe py ꞌrã yvy regua huvixave kuery ogueru mbaꞌemo porãgueve oguereko vaꞌe.
66,21,25,"Okẽ ikuai vaꞌe ma nonhembotyi ꞌrã ara py, haꞌe rã pytũ ma ndoikoi haꞌe py."
66,21,26,Haꞌe py amboae regua kuery mbaꞌemo porãgueve anho ꞌrã ogueru imboetearã.
66,21,27,"Haꞌeveꞌỹ vaꞌe ma ndoikei ꞌrã haꞌe py, neĩ ojeguarupy, eꞌỹ vy apua rupi ikuai vaꞌe. Haꞌe pygua kuery ma tekove oguereko vaꞌe vy Vexaꞌi raꞌy pegua kuaxia re hery oĩa vaꞌe kuery anho."
66,22,1,"Xevy pe anjo oexa uka avi yakã tekove meꞌẽa. Haꞌe vaꞌe ma itaendy rami hexakã, Nhanderuete haꞌe Vexaꞌi raꞌy renda openaaty oĩa gui oxyry ovy vaꞌe."
66,22,2,"Tape guaxu oĩ vaꞌe mbyte rupi hiꞌaĩ yvyra tekove meꞌẽa, yakã rembe rovaive re guive. Haꞌe vaꞌe ma doze hiꞌa vaꞌe, jaxy nhavõ hiꞌa mboae vaꞌe. Yvyra rogue ma heta vaꞌe kuery joegua eꞌỹ-eꞌỹ mongueraarã oĩ."
66,22,3,"Jipovei ma ꞌrã ayvu vaipy. Tetã re ꞌrã oĩ Nhanderuete haꞌe Vexaꞌi raꞌy renda openaaty. Ixupegua kuery omboete ꞌrã okuapy,"
66,22,4,haꞌe hova oexa ꞌrã guive. Haꞌe rã haꞌe kuery rova re ma oĩ ꞌrã hery.
66,22,5,"Haꞌe py pytũ jipovei ma ramo haꞌe pygua kuery ikuaia rupi tataendy nomoexakãi, neĩ kuaray ndojopei teĩ haꞌeve, mbaꞌeta Senhor Nhanderuete ae ꞌrã omoexakã. Haꞌe ramo haꞌe kuery huvixa rami ꞌrã opena arakaꞌe rã peve."
66,22,6,"Kovaꞌe kuaxia re ayvu oĩ vaꞌe anhetẽ ete memea re ijayvuaHaꞌe gui aipoeꞌive ju xevy:— Povaꞌe ayvu ma oguerovia pyrã haꞌe anhetẽ vaꞌe meme. Senhor profeta kuery nheꞌẽ Ruete vaꞌe ma guembiguai kuery ikuaia py ombou ojeupegua anjo areꞌỹꞌi re mbaꞌemo oiko vaꞌerã oikuaa uka aguã, tenonderã omoĩ ma voiague rami vy."
66,22,7,"Maꞌẽ, areꞌỹ re ꞌrã aju. Ovyꞌa ete ꞌrã okuapy kovaꞌe kuaxia para re ayvu oĩ vaꞌe rupi ikuai vaꞌe."
66,22,8,Nhanemongeta haꞌe nhandereroayvu porãagueHaꞌe nunga xee ae aendu haꞌe aexa. Haꞌe nunga aendu haꞌe aexa vy ikuaa ukaa anjo py yvyꞌiry aĩ xerenapyꞌã re amboete aguã.
66,22,9,"Haꞌe ramo aipoeꞌi xevy:— Maꞌẽ, ejapo eme evoko rami. Xee ma ndee rami avi tembiguai aiko, nde-irmão kuery profeta haꞌe kovaꞌe kuaxia re ayvu oĩ vaꞌe rupi ikuai vaꞌe haꞌe javi ramigua. Nhanderuete ae ꞌrã remboete — heꞌi."
66,22,10,"Aipoeꞌive ju:— Eikuaa uka eꞌỹ eme kuaxia re ayvu oĩ vaꞌe, mbaꞌeta hiꞌára namombyryvei ma."
66,22,11,"Tove heko vai vaꞌe kuery taeko vaive tema. Tove heko kyꞌa vaꞌe kuery taeko kyꞌave tema. Haꞌe rã heko porã vaꞌe ma teko porã rupi anho taꞌikuai, haꞌe heko kyꞌa eꞌỹ vaꞌe taꞌikuaive tema teko kyꞌa eꞌỹa rupi."
66,22,12,"Maꞌẽ, xee aju ꞌrã areꞌỹ re, aru ꞌrã guive peteĩ-teĩ oikoague repy ameꞌẽ vaꞌerã."
66,22,13,"Xee ma jypyꞌigua haꞌe opa vygua, mbaꞌemo mboypyare haꞌe ijapopaarã."
66,22,14,"Ovyꞌa ete ꞌrã okuapy [Vexaꞌi raꞌy ruguy py oao ojoi vaꞌe, haꞌe rami vy yvyra ꞌa tekove meꞌẽa vaꞌe hoꞌu, haꞌe tetã rokẽ rupi oike aguã."
66,22,15,"Haꞌe rã tetã rovai rupi ma jagua rami ikuai vaꞌe ꞌrã opyta, imbaꞌevyky vaꞌe, onhemongyꞌapa vaꞌe, jojuka vaꞌety, mbaꞌemo raꞌangaa ombojerovia vaꞌe, haꞌe ijapuxe vai vaꞌe apu rupi rive ikuai vaꞌe haꞌe javi."
66,22,16,"Xee Jesus ma xejeupegua anjo ambou peẽ igreja pygua kuery pe haꞌe nunga aikuaa uka aguã. Xee ma “Davi rapokue renhoĩ” ꞌepy vaꞌe, hamymino aiko, haꞌe jaxy-tata koꞌẽ mbija hexakãmba vaꞌe guive — heꞌi."
66,22,17,Nheꞌẽ haꞌe taꞌyxyrã ma
66,22,18,Kuaxia para opaa py ijayvuague— Po rami kovaꞌe kuaxia para re ayvu oĩ vaꞌe rendua kuery haꞌe javive pe xeayvu. Ayvu oĩ vaꞌe áryve amongue omoĩve ri ramo hexe ju ꞌrã Nhanderuete omoĩ nhomoingo axyarã kovaꞌe kuaxia re ipara oiny vaꞌe.
66,22,19,"Haꞌe kovaꞌe kuaxia re ayvu oĩ vaꞌe gui amongue mbaꞌemoꞌi teĩ oipeꞌa ramo ixugui Nhanderuete oipeꞌa ꞌrã yvyraꞌa hoꞌu aguã, tetã ikyꞌa eꞌỹ vaꞌe py oike aguã, haꞌe kovaꞌe kuaxia re mbaꞌemo porã oĩ vaꞌe ojopy aguã."
66,22,20,"Haꞌe nunga kuaa ukaa aipoeꞌi:— Anhetẽ areꞌỹ re ꞌrã aju — heꞌi.Amém. Eju, Senhor Jesus."
66,22,21,Ogueroayvu porãagueTove peẽ kuery haꞌe javive tapendu Senhor Jesus penemboaxya.
